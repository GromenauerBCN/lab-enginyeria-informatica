Bit 15
PID_00151479




Santiago Codolà Vilahur




Temps mínim de dedicació recomanat: 2 hores
© FUOC • PID_00151479                                                                                Bit 15




  Santiago Codolà Vilahur




La revisió d’aquest recurs d’aprenentatge UOC ha estat coordinada
pel professor: Josep Cobarsí Morales (2019)




Tercera edició: febrer 2019
 Santiago Codolà Vilahur
Tots els drets reservats
d’aquesta edició, FUOC, 2019
Av. Tibidabo, 39-43, 08035 Barcelona
Disseny: Manel Andreu
Realització editorial: Oberta UOC Publishing, SL
Dipòsit legal: B-3.766-2019


Cap part d’aquesta publicació, incloent-hi el disseny general i de la coberta, no pot ser copiada,
reproduïda, emmagatzemada o transmesa de cap manera ni per cap mitjà, tant si és elèctric, com
químic, mecànic, òptic, de gravació, de fotocòpia, o per altres mètodes, sense l’autorització
prèvia per escrit dels titulars del copyright.
© FUOC • PID_00151479                                    3                           Bit 15



1. Què és un projecte i quins són els seus participants




    “Un projecte és un esforç fet per a proporcionar un producte o servei
    únic.”



Aquesta és la definició de projecte de l’edició de l’any 2000 del llibre The guide
to the project management body of knowledge (PMBOK®), publicat pel Project Ma-
nagement Institute (PMI®).

Els projectes són diferents del treball de producció perquè tots els projectes te-
nen un inici i un final. El treball de producció generalment està en marxa per
llargs períodes de temps i no té un començament i un final definits. A causa
del fet que els projectes han de proporcionar un producte o servei que d’algu-
na manera són únics, han de tenir necessàriament un principi i un final. Po-
dem, doncs, ampliar o concretar la definició.


    “Un projecte és un esforç temporal fet per a proporcionar un producte
    o servei únic.”



Totes dues formes de treball, el treball de producció i els projectes, consumei-
xen recursos i produeixen productes i/o serveis. Totes dues formes costen tam-
bé diners i requereixen una planificació per a arribar a bon port.

Els projectes poden ser de, literalment, qualsevol mida. Un projecte es pot
plantejar per a fer alguna cosa a molt petita escala, com fer una obra ràpida de
reparació d’una canonada, o bé un projecte pot ser enorme i involucrar milers
de persones i milions d’euros. Els projectes poden tenir lloc en qualsevol orga-
nització i a tots els nivells d’una organització i poden involucrar algunes per-
sones de l’organització o incloure tots els treballadors d’una empresa gran i
multinacional. La quantitat de temps entre l’inici i el final del projecte (és a
dir, la seva durada) pot ser també, gairebé, qualsevol: des de poques hores o
dies fins a molts anys.

Aquesta ràpida visió del que és un projecte ens serveix per a abordar els objec-
tius d’aquest mòdul. Una altra idea important que hem de remarcar en aquest
moment és la següent: el concepte de participant o part interessada en el pro-
jecte.


    Qui són els participants o parts interessades d’un projecte? Doncs, es
    pot dir que és qualsevol persona que tingui alguna cosa a guanyar o per-
    dre com a resultat del projecte.
© FUOC • PID_00151479                                        4                                                           Bit 15



Aquesta seria la interpretació més àmplia del terme. Adoneu-vos que, amb
aquesta interpretació, podria ser que algú que creiem que no és part interessa-
da sí que ho és realment. Per exemple, ho són l’equip de treball, els proveïdors
que contractem durant el projecte, el nostre client, els nostres caps i la direcció
de la companyia i literalment qualsevol que hi tingui algun interès, que hi tin-
gui alguna cosa a veure.


És molt important per al projecte el fet de reconèixer totes les parts interessa-
                                                                                          Stakeholder
des (stakeholders). Si no ho fem, no serà possible que atenguem les seves peti-
                                                                                           El terme anglès stakeholder
cions, les seves necessitats, i això duria al fet que l’abast del projecte o fins i tot    s’utilitza normalment en la lite-
                                                                                           ratura per a anomenar la part
el seu èxit se’n ressentirien. Generalment, les parts interessades que no hem              interessada o participants.
identificat com a tals faran acte de presència cap a la fi del projecte quan vegin
que realment les seves necessitats no s’han incorporat. En aquell moment,
doncs, aquestes necessitats poden esdevenir nous requisits que no s’havien
pressupostat ni planificat. Veiem, doncs, que es tracta d’un greu perill que cal
evitar de bon principi.




1.1. Grups de parts interessades o participants d’un projecte


Les parts interessades d’un projecte es poden reconèixer en qualsevol
d’aquests grups:


• Aquells que estan directament relacionats amb el projecte, per exemple els
    proveïdors, els consumidors (o clients) i els gestors del procés o processos
    que han de tenir lloc durant el projecte.


• Aquells que tenen influència sobre condicions físiques, estructurals, tecno-
    lògiques, comercials/financeres/socioeconòmiques, o condicions legals i
    polítiques.


• Aquells que tenen una relació jeràrquica amb el projecte, com poden ser les
    autoritats o administracions locals, regionals o nacionals o internacionals.


• Aquells individus, grups o associacions que han concedit interessos, sovint
    no relacionats amb el projecte, però que el veuen com una oportunitat per
    a assolir els seus propis objectius.




1.2. Categories de parts interessades


Un cop identificades les diferents parts interessades, cadascuna d’elles es pot
assignar a una categoria. En aquest subapartat descrivim les categories de parts
interessades d’acord amb la seva capacitat relativa de tenir influència sobre el
projecte. Entre les parts interessades podem trobar tres categories:
© FUOC • PID_00151479                                      5                          Bit 15



1) Aquells que són controlables: estan dins de l’àmbit del projecte i poden ser
controlats o dirigits per a assolir els objectius del projecte.


2) Aquells que es poden influenciar: no estan directament sota el nostre con-
trol, però sí que podem prendre accions per influenciar-los a favor del nostre
projecte.


3) Aquells que cal apreciar: no entren en les dues categories anteriors, però
són parts interessades que cal que escoltem, que observem, perquè poden tenir
impacte sobre el projecte en un sentit o en un altre.


Dins de cada categoria, cada part interessada es pot classificar, un altre cop se-
gons el seu grau d’importància, d’acord amb la seva capacitat d’influenciar el
projecte. Aleshores, cadascun dels membres de l’equip de projecte pot priorit-
zar els seus esforços per tal de mantenir les relacions necessàries amb la part
interessada, i d’aquesta manera augmentar les opcions d’èxit del projecte.


Si el projecte és força gran, o preveiem que les relacions amb els interessats se-
ran força intenses, podem formar un petit grup de persones dins del projecte
que es dediqui únicament a les relacions amb les parts interessades. Aquesta
és una bona pràctica en aquests casos, tot i la inversió de personal que suposa,
per a assegurar-nos que aquest aspecte tan important (la relació amb les parts
interessades) queda ben cobert.


A més d’aquestes categories, hi ha molts altres noms per als participants o
parts interessades d’un projecte:


• interns o externs
• propietaris de l’empresa o inversors externs
• membres del projecte i fins i tot les seves famílies
• administracions públiques i mitjans de comunicació
• ciutadans individuals
• etc.


Fins i tot la societat en general pot estar interessada en els resultats del nostre
projecte.


El nom del grup o classificació és simplement una ajuda per a identificar qui-
nes persones o organitzacions són parts interessades en les activitats d’un
projecte en concret i, de fet, els diferents rols o responsabilitats de cada par-
ticipant sovint poden coincidir, encara que sigui parcialment.
© FUOC • PID_00151479                                     6                                                           Bit 15



2. Per què les empreses adopten una organització
   basada en projectes?




Ja hem donat una definició d’allò que és un projecte, i també hem comentat
                                                                                      Vegeu també
quins tipus de participants té un projecte. Ara que hem establert aquesta base,
                                                                                       La definició i els tipus de parti-
cal que ens orientem ja a l’entorn de l’empresa, que és el nostre marc de refe-        cipants d’un projecte es trac-
rència i en el qual es duen a terme els projectes.                                     ten en l’apartat 1 d’aquest
                                                                                       mòdul.


Per què les organitzacions fan projectes? Aquesta sembla una pregunta senzi-
lla. Podríeu dir “La meva empresa fa projectes perquè el seu negoci és fer pro-
jectes” i seria una resposta fins a cert punt correcta.


En l’apartat anterior hem donat la definició de projecte següent: “un esforç
temporal fet per a proporcionar un producte o servei únic”. Això és una bona
definició de què és el negoci per a moltes organitzacions que treballen, per
exemple, en tecnologies de la informació. Aquesta manera d’organitzar el ne-
goci d’una empresa permet gestionar els recursos de manera raonable i, encara
més important, mantenir l’atenció en el client del producte o servei, cosa que
al cap i a la fi incrementa la capacitat de l’empresa per a assolir fites amb èxit.
Com veieu, doncs, estem parlant d’estratègia de l’empresa.


En aquest apartat tractarem els motius estratègics pels quals les empreses ac-
tuals prenen una organització basada en projectes. I ens referirem tant a pro-
jectes interns com a externs, que de fet delimitarem o definirem més endavant
en aquest apartat. Un cop siguem conscients d’aquests motius, podrem des-
criure els avantatges concrets associats a la gestió per projectes.




2.1. Motius estratègics de la gestió per projectes


Darrerament moltes organitzacions estan utilitzant o tendeixen a utilitzar una
                                                                                      Producció recurrent
estratègia de negoci basada en projectes. Fins i tot aquelles companyies que es
                                                                                       Per producció recurrent ente-
dediquen a producció recurrent es troben amb la necessitat d’orientar-se cap           nem una fabricació massiva
a projectes de tant en tant.                                                           d’un producte, amb una cade-
                                                                                       na de muntatge clàssica orien-
                                                                                       tada a produir, a construir,
                                                                                       grans remeses del mateix pro-
Això succeeix principalment en èpoques de canvis o transicions en la compa-            ducte durant un llarg període
                                                                                       de temps.
nyia, com poden ser aquells períodes en què es volen implantar novetats, com
per exemple, introduir una nova línia de producció o implementar un nou
programa de formació del personal. En aquests casos han d’afrontar proble-
mes o maneres de fer que es basen en la gestió de projectes.
© FUOC • PID_00151479                                             7                              Bit 15




    Podríem dir que les companyies necessiten els projectes per a ser capa-
    ces de desenvolupar-se, per a ser flexibles en respondre a les necessitats
    del mercat, per a dur a terme canvis estructurals d’organització, per a
    augmentar en dimensions, per a conquerir nous mercats, etc.



Per aquests motius moltes organitzacions estan canviant la seva estratègia de
negoci cap a la gestió per projectes.


    Sectors en els quals s’imposa la gestió per projectes

    La metodologia gestió per projectes ha estat utilitzada en enginyeria, construcció, sector
    aeroespacial i defensa des de fa anys, i actualment també es poden trobar organitzacions
    que entren en aquesta filosofia en sectors tan diversos com:

    •   farmacèutic, mèdic
    •   telecomunicacions
    •   desenvolupament de programari
    •   desenvolupament de sistemes
    •   energia
    •   producció
    •   organitzacions de serveis
    •   etc.


Els principals avantatges d’aquesta orientació del negoci són, entre d’altres, el
fet que potencia aspectes com els següents:


• la flexibilitat en l’organització,
• la responsabilitat de gestió descentralitzada,
• la visió general dels problemes, o
• la implantació de processos orientats a la resolució de problemes, orientats
    a assolir objectius.


A continuació farem una breu descripció d’una classificació ben bàsica que es
pot fer de tipus de projectes: interns o externs a l’empresa.



2.2. Projectes interns i externs


En una empresa es poden trobar dos tipus de projecte: interns i externs.



    Un projecte intern és aquell en què l’activitat que s’ha de dur a terme
    té com a parts interessades persones o departaments dins de la mateixa
    empresa.




Un exemple de projecte intern és la implantació d’un sistema de formació del
personal.
© FUOC • PID_00151479                                              8                            Bit 15



    Exemples de projectes interns

    Alguns exemples de projectes interns poden ser els següents:

    • Estudis de recerca de nous productes amb prestacions millorades, com són per exem-
      ple activitats dutes a terme pels departaments de recerca i desenvolupament (R+D)
      d’algunes empreses tecnològiques.

    • Ampliació de l’espai físic d’una planta de fabricació.

    • Instal·lació de nova maquinària per noves línies de producció o renovació de línies ob-
      soletes.

    • Cursos de formació interna impartits pel propi personal amb més experiència.

    La llista podria ser molt llarga, i dependria també del sector concret de negoci.


Normalment en un projecte intern no s’espera obtenir un benefici econòmic
directe, sinó que s’esperen ampliar les capacitats o habilitats de la companyia
i/o del seu personal.


Com a projectes externs, podem trobar tots aquells que originen entitats ex-
ternes a l’empresa, habitualment clients que demanen o s’interessen per les ac-
tivitats i capacitats de la companyia.



    Un projecte extern és l’exemple clàssic en el qual hi ha un client ben
    diferenciat que compra el producte o servei.




En aquest cas, normalment el cost econòmic també està cobert pel client i, en
general, cal dur a terme una estimació de costos i esforç prèvia per tal de ne-
gociar adequadament les condicions econòmiques, tècniques i temporals del
projecte amb el client. En els projectes interns també cal fer aquest exercici,
però amb una diferència fonamental, i és que cal tenir en compte quines són
les fonts de finançament del projecte.



2.3. Avantatges associats a la gestió per projectes


És important remarcar que la gestió per projectes, tant en activitats internes
com externes, té una conseqüència (potser indirecta) important: la gestió, que
s’havia considerat antigament com una sèrie de metodologies basades en eines
matemàtiques i/o de control (control de pressupostos, de calendari, etc.), ara
guanya també en les seves característiques més “humanes”. La gestió de pro-
jectes té en compte que bona part dels participants o parts interessades en el
projecte són directament els individus.


L’ús de la gestió de projectes, tant per a projectes externs com interns, ha mo-
tivat el desenvolupament de noves estratègies i eines de caràcter més qualita-
tiu (en lloc de quantitatiu com és el control de costos).
© FUOC • PID_00151479                                      9                            Bit 15



Per exemple, és difícil desenvolupar prediccions de benefici per a un projecte
intern que consisteix en un curs de formació dins la companyia o, encara més
difícil, predir els beneficis econòmics de dur a terme un programa de reestruc-
turació del personal (que té un cost inicial important). Podríem utilitzar nú-
meros per a quantificar-ho, però s’haurien de basar en hipòtesis potser febles
o difícils de verificar. En lloc d’això, la gestió de projectes comença ja utilitzant
moltes orientacions qualitatives, com ara criteris de valoració de l’èxit del pro-
jecte. Això es veurà més endavant en aquesta assignatura, on s’entrarà de ple
en l’estudi de la gestió de projectes.



    La gestió de projectes està sortint a poc a poc de l’àmbit d’una disciplina
    estrictament tècnica, que només s’ocupa de variables com el cost, el
    temps i la qualitat del resultat (tres aspectes molt importants, com veu-
    rem), per a passar a ocupar-se d’un ventall d’aspectes més amplis i tam-
    bé essencials.
© FUOC • PID_00151479                                    10                                                        Bit 15



3. Estructures organitzatives




En l’apartat anterior hem raonat motius pels quals les empreses s’organitzen
al voltant de projectes. Aquest fet té els avantatges que ja hem vist. En aquest
apartat obrim una mica més la nostra anàlisi per tal de convertir-la en una anà-
lisi més comparativa. Així, concretarem quin organigrama pot adoptar una or-
ganització basada en projectes i que vulgui ser alhora eficaç i àgil.


El fet que la gestió per projectes proporciona un seguit d’avantatges impor-
                                                                                   Vegeu també
tants no vol dir que una organització estructurada al voltant d’un sol o de
                                                                                    Els avantatges de la gestió de
pocs projectes sigui la millor opció.                                               projectes es tracten en l’apar-
                                                                                    tat 1.

Cal veure, doncs, com s’ha d’implementar una gestió per projectes prou fle-
xible per a absorbir possibles canvis. L’agilitat i el temps de reacció són ter-
mes essencials en les empreses actuals.


Tingueu en compte que els recursos humans d’una empresa són preferible-
                                                                                   Recordeu
ment permanents, mentre que els projectes no ho són.
                                                                                    Recordeu que la definició de
                                                                                    projecte inclou l’expressió “[...]
Els equips de projecte es formen només per a la durada del projecte. Això sig-      un esforç temporal [...]”.

nifica que hem de ser capaços de reunir els recursos correctes al voltant del
projecte, per a una durada de temps prevista, i després cal que els utilitzem en
altres projectes amb una transició el més ràpida i eficaç possible.


En aquest punt us pot sorgir la pregunta següent: “però aleshores, d’on vé-
nen els recursos del projecte?”. Per a intentar resoldre aquesta pregunta, pri-
mer farem una ullada als tres tipus d’organitzacions que s’han desenvolupat
al llarg de la història: organitzacions funcionals, organitzacions basades en
un projecte (o pocs projectes) i organitzacions matricials. Després, en els sub-
apartats següents, veureu amb detall cadascuna d’aquestes tres possibilitats
organitzatives que les empreses han utilitzat o estan utilitzant.


Habitualment es considera que hi ha tres maneres d’organitzar el desenvo-
lupament d’una feina. Gairebé totes les empreses o organitzacions es podrien
enquadrar en un d’aquests tres tipus, o bé són una combinació de dos d’ells,
o bé una combinació de tots tres.



    Els tres tipus d’organitzacions són:

    •   Organització basada en un (o pocs) projecte(s)
    •   Organització funcional
    •   Organització matricial
© FUOC • PID_00151479                                  11                                                        Bit 15



L’organització basada en un projecte i l’organització funcional han estat uti-
litzades durant centenars, potser milers, d’anys, mentre que l’organització
matricial és un desenvolupament relativament recent. En els següents suba-
partats tractarem amb detall cada tipus d’organització.




3.1. Organització basada en un (o pocs) projecte(s)


En l’organització centrada en un (o pocs) projecte(s), mostrada en la figura 1,
el cap del projecte té la màxima autoritat. En la figura veiem que d’ell depenen
els caps de departament (o divisió) i els caps de servei, els quals tenen al seu
càrrec els especialistes i els caps operacionals.


     Figura 1. Organització per a un projecte


                                Director de projecte




El cap de projecte és qui pren les decisions del projecte i no està sotmès a cap
nivell de revisió, excepte potser el de direcció general o consell d’administra-
ció, que només estaran interessats en figures d’alt nivell com el pressupost
general del projecte, l’estat d’allò que hem de lliurar o el calendari a grans
trets.


Aquests projectes normalment són molt grans i es duen a terme en llocs llu-
                                                                                   Exemples de projectes
nyans respecte a la localitat de l’empresa.
                                                                                    La construcció de preses o de
                                                                                    plantes nuclears en països del
                                                                                    Tercer Món serien exemples de
L’organització d’aquest tipus probablement es va desenvolupar per necessitat.       projectes en què normalment
                                                                                    s’aplicaria una organització ba-
En un projecte gran, i remot, la dificultat en les comunicacions fa necessari el    sada en un (o pocs) projec-
                                                                                    te(s).
fet de tenir una sola persona amb l’autoritat de prendre decisions. Aquesta per-
sona és el cap de projecte.
© FUOC • PID_00151479                                           12                                                           Bit 15



Quan s’utilitza aquesta organització per a pocs projectes, s’observen habitual-
                                                                                               Vegeu també
ment algunes característiques: l’organització, tot i ser gran, té un únic punt
                                                                                                Veureu que en altres tipus d’or-
d’atenció que tothom coneix. En l’exemple de la planta nuclear, tothom en-                      ganitzacions, el cap de projec-
tén que l’objectiu del projecte és generar un cert nombre de megawatts d’elec-                  te té potser menys autoritat (o
                                                                                                poder de decisió) ja que queda
tricitat en una data concreta. L’equip de treball no es distreu fàcilment                       repartida amb caps funcionals.
d’aquest objectiu, és a dir, no és interferit per altres projectes de l’empresa.
Com que l’objectiu és clar i el cap de projecte és proper, generalment accessi-
ble i pot prendre decisions, l’equip de projecte té en general una bona moti-
vació.


    La comunicació en projectes remots


    Fins i tot avui en dia, amb la facilitat evident en les comunicacions, pot ser complicat
    comunicar-se per a conèixer què està passant a la selva on es desenvolupa el projecte de
    construcció d’una central nuclear, per exemple.


Val a dir, però, que aquestes organitzacions són ineficients. Atesa la llunyania
                                                                                               Ineficiència temporal
de l’equip de projecte, quan calen nous recursos humans s’han d’obtenir ex-
                                                                                                En el cas de projectes llunyans,
clusivament per a l’ús d’un projecte. No es poden compartir entre projectes, ja                 si, per exemple, cal un tècnic
que el temps de desplaçament físic entre projectes és massa gran.                               de muntatge que treballi un
                                                                                                20% setmanal en el projecte,
                                                                                                l’altre 80% del temps es desa-
                                                                                                profita.
I finalment, el problema principal amb aquest tipus d’organització és què es
fa amb l’equip de projecte quan el projecte s’acaba. Llevat que just en aquell
instant comenci un projecte molt similar, probablement part de l’equip no es
podrà incorporar en el moment precís a altres projectes.


Per tant, tot i que podria semblar que aquesta organització és bona en molts
sentits, en realitat no ho és del tot. Es pot dir que és bona per a dur a terme un
sol projecte, però no és la millor en una empresa orientada a diversos projec-
tes, en la qual els projectes formin la major part de les activitats de negoci a
llarg termini.




3.2. Organització funcional


L’organització funcional, il·lustrada en la figura 2, s’ha estat utilitzant des de
fa molt de temps, fins i tot abans de la revolució industrial, i era el tipus pre-
ferit per companyies comercials al principi i mitjan segle XX. Com veieu en la
figura, el director de la companyia té la màxima autoritat i d’ell depenen els
caps de departament (o divisió) i els caps de servei, els quals tenen al seu càrrec
els especialistes i els caps operacionals.
© FUOC • PID_00151479                                      13                                                     Bit 15



     Figura 2. Organització funcional




L’organització funcional s’estructura entorn de les competències, habilitats o
                                                                                     Exemple d’organització
coneixements dels seus membres. Es creen departaments dintre de l’empresa,           funcional

i en cadascun d’aquests departaments s’agrupen persones amb habilitats simi-          En una empresa d’enginyeria
                                                                                      es pot crear un departament
lars o amb coneixements en el mateix camp.                                            d’enginyeria mecànica, un al-
                                                                                      tre d’enginyeria elèctrica, un
                                                                                      altre d’enginyeria de progra-
                                                                                      mari, etc.; cadascun d’ells amb
Aquest tipus d’organitzacions és molt eficient en l’ús dels recursos humans. Els      un cap funcional.
membres d’un departament comparteixen habilitats o coneixements, i el seu
cap és probablement una persona també amb aquests coneixements. Per tant,
aquest cap sabrà gestionar molt bé temes com les tasques concretes de treball
entre els membres del departament, o potser també quina formació tècnica re-
quereixen. L’assignació de feina es farà tenint en compte qui és el millor mem-
bre del departament per a cada tasca d’acord amb els seus coneixements
específics i, per tant, la càrrega de treball es podrà distribuir eficientment.


L’organització funcional és també molt estable. Donat un cert treball que ha
fet bé abans, el repetirà de manera eficient, rigorosa i predicible. De fet, però,
aquesta estabilitat és el seu problema: no funciona bé amb novetats, no és
prou flexible als canvis. L’estabilitat esdevé rigidesa.


Mentre l’organització continua fent el treball que sap fer sense gaires diferèn-
cies, funciona amb una eficiència alta. Quan la companyia intenta innovar o
crear productes nous i diferents per a nous clients, aleshores es creen proble-
mes, ja que l’estructura no està dissenyada per a absorbir aquests canvis. Què
cal fer, obrir nous departaments amb noves capacitats? Ja que no hi ha cap
funció prevista per a canvis, qui se n’ocuparà?, el director general? Aquests són
els principals problemes pràctics de l’organització funcional.
© FUOC • PID_00151479                                    14                          Bit 15



Però encara n’hi ha un altre: aquesta organització està molt poc orientada al
client. De fet, l’organització és eficient en un cert tipus de feines, però no té
en compte si els clients estan demanant sempre aquesta feina o si els seus de-
sitjos, necessitats, estan canviant.


La necessitat creixent en les organitzacions d’implementar projectes amb èxit,
i a més mantenir-se àgil enfront d’un mercat canviant, va ser una de les prin-
cipals raons per les quals moltes empreses amb organització funcional van in-
troduir flexibilitat en la seva estructura. Moltes vegades això es va dur a terme
mitjançant la introducció d’etapes intermèdies, que van dur a plantejar final-
ment una nova forma d’organització: l’organització matricial.




3.3. Organització matricial


L’organització matricial, il·lustrada en la figura 3, és una barreja entre l’orga-
nització basada en un o pocs projectes i l’organització funcional. En la figura
veieu que del director general depenen el director de projectes, el director
d’enginyeria, el director de producció i els gestors de serveis. Això és equiva-
lent al que succeïa en l’organització funcional. Però en aquest cas hi afegim
una segona dimensió (d’aquí ve la denominació de matriu), en què trobem els
projectes, cadascun d’ells dirigit per un cap de projecte.


     Figura 3. Organització matricial




La idea és que permeti a la gestió de projectes funcionar de la millor manera
possible. Amb aquesta organització s’intenta tenir el millor de les dues anteri-
ors, sense els aspectes negatius de cadascuna.
© FUOC • PID_00151479                                    15                                                      Bit 15




    En una organització matricial s’intenta tenir una organització amb un
    cap de projecte amb autoritat i accessible fàcilment, i alhora una orga-
    nització amb molta flexibilitat i orientada al client.



L’organització matricial hauria de poder agrupar les habilitats correctes en un
cert període temporal (el de la durada del projecte). Els recursos humans són
compartits entre projectes.


En aquesta organització tenim un grup de caps de projecte i també un grup de
caps funcionals. Els caps de projecte gestionen la majoria de la feina de l’orga-
nització, que es fa en forma de projectes. Mentrestant, els caps funcionals són
els caps de la gent que treballa en els projectes.


Quan un projecte nou comença, el cap de projecte presenta els plans del pro-
jecte als caps funcionals i conjuntament decideixen quines persones són les
més apropiades per a la feina que cal fer. Aquestes persones són assignades a
l’equip de projecte en el moment precís. Cada cap funcional, doncs, ha d’aten-
dre les peticions de recursos dels diferents caps de projecte.


Els recursos són assignats als projectes només temporalment, però cada re-
curs en concret sempre depèn estructuralment del seu cap funcional. El cap
funcional té la responsabilitat de proporcionar una formació adequada als
membres de la seva àrea, i també gestiona temes salarials i altres funcions ad-
ministratives.


Aquesta organització és, doncs, la més completa a l’hora d’afrontar múltiples
                                                                                    Vegeu també
projectes amb un escenari de canvis constants. Amb aquesta estructura es po-
                                                                                     Els avantatges de la gestió per
den assolir els avantatges de la gestió per projectes.                               projectes es descriuen en
                                                                                     l’apartat 2 d’aquest mòdul.

A continuació tractem breument la relació entre aquesta organització matrici-
al i les diferents àrees d’un negoci.



3.3.1. L’organització matricial i les àrees de negoci


Es pot dir que aquesta dualitat en l’organització matricial encaixa molt bé en
la manera actual de fer negocis. Si penseu en un negoci típic, podem dir que
conté bàsicament dues grans àrees (vegeu la taula):


• La primera és la part d’operacions, que realitza les activitats del dia a dia,
    com poden ser producció, aprovisionament o facturació. Són àrees sense
    canvis importants i seguirien un cicle de més llarg termini (o més lent).


• La segona àrea és la part de projectes, que se centra en la visió futura de
    l’empresa i inclou recerca i desenvolupament, programes de màrqueting i
© FUOC • PID_00151479                                              16                                                     Bit 15



    millores en els processos de negoci. Tots aquests són exemples de projectes
    interns que duen a terme les organitzacions actuals.


Àrees de negoci dividides en elements de projecte i operacionals

                   Operacions                                      Projectes

 • Producció                                     • Desenvolupament tecnològic
 • Aprovisionament                               • Desenvolupament de producte
 • Distribució                                   • Desenvolupament de processos
 • Facturació                                    • Llançament de productes/serveis
 • Suport tècnic                                 • Enginyeria de processos de negoci
                                                 • Desenvolupament de noves capacitats



En termes molt generals, els productes, serveis i processos es creen en la part
de projectes del negoci. És important facilitar una transferència eficient des
d’una banda cap a l’altra o, idealment, no tenir transferències ja que les dues
parts estan molt ben integrades.


Tot això ens duu al concepte d’organització matricial ben balancejada.



3.3.2. Balanceig en l’organització matricial


Un desavantatge que no hem comentat és que les organitzacions matricials
són difícils de gestionar. Una de les dificultats és el balanceig entre el nivell
d’autoritat dels caps funcionals i dels caps de projecte:


1) Si el cap funcional és qui té més pes, l’organització es mantindria, essenci-
                                                                                         Vegeu també
alment, com una organització funcional i no esdevindria mai una veritable or-
                                                                                          Recordeu els desavantatges
ganització matricial.                                                                     de l’organització funcional
                                                                                          tractats en el subapartat 3.2
                                                                                          d’aquest mòdul.
2) Si, per contra, el cap de projecte té massa autoritat, s’utilitzaran massa per-
sones de l’organització funcional en la vessant de projectes.


En el primer cas, els caps de projecte haurien de demanar als caps funcionals
que es facin les tasques i tota la feina es faria dins l’organització funcional sota
la direcció del cap funcional. L’equip de projecte rebria la petició de tasques
per realitzar del seu cap funcional, qui també controlaria el temps de finalit-
zació de les tasques i la seva qualitat, alhora que podria valorar la feina de cada
treballador. En aquest cas, el cap de projecte esdevé una figura amb poc pes i
simplement seria un observador extern d’allò que està passant.


En el segon cas, aquell en què el cap de projecte esdevé més important que el
cap funcional, els caps de projecte prendrien el control de la feina de tota l’or-
ganització, de manera que totes les tasques es farien sota l’àmbit d’algun pro-
jecte. Qualsevol tasca de qualsevol persona de l’organització, tot i ser potser
una tasca recurrent i comuna, es faria projecte per projecte.
© FUOC • PID_00151479                                            17                              Bit 15



Equilibrar l’organització és realment menys difícil del que podria semblar. Pot-
ser la manera més efectiva és veure la durada de les tasques realitzades per cada
treballador, a més de si aquestes tasques són comunes entre els projectes o no.


    Exemple de com s’equilibra una organització

    Si, per exemple, un treballador té assignada una tasca de projecte per a les sis setmanes
    següents, podem moure aquesta persona perquè treballi juntament amb l’equip de pro-
    jecte, on s’estarà durant aquestes sis setmanes.

    En canvi, aquelles tasques amb durades de poques hores probablement són tasques re-
    currents, comunes a molts o tots els projectes i, per tant, poden ser controlades molt mi-
    llor per un cap funcional.



    En resum, per tal que l’organització matricial funcioni de la millor ma-
    nera, aportant els avantatges que s’han comentat anteriorment, cal que
    es gestioni d’una manera adequada i eficaç, prenent cura del balanceig
    entre àrees funcionals i de projecte.
