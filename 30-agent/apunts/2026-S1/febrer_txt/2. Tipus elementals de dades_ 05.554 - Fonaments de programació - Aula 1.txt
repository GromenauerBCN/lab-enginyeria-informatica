2. Tipus elementals de dades: 05.554 - Fonaments de ...       https://aula.uoc.edu/courses/78741/pages/2-tipus-ele...




       2. Tipus elementals de dades
       1. La informació en un ordinador

             1.1. Digitalització
             1.2. Memòria d’un ordinador: sistema binari

       2. Tipus elementals de dades

             2.1. Tipus booleà, boolean
             2.2. Tipus booleà en C: bool
             2.3. Tipus enter, integer
             2.4. Tipus enter en C: int
             2.5. Tipus real, real
             2.6. Tipus real en C: float
             2.7. Tipus caràcter, char
             2.8. Tipus caràcter en C: char

       Resum




          1. La informació en un ordinador
       Els algorismes i els programes sempre es poden pensar com un processament d’informació.

       Per exemple, un programa que calculi el preu d’un pis en funció de la superfície pot prendre com a
       dades d’entrada la superfície del pis en metres quadrats, dades amb les quals farà els càlculs
       necessaris (processarà la informació) per calcular el preu del pis. Aquests càlculs poden ser més
       simples (podria multiplicar les dues quantitats) o més elaborats (podria tenir en compte el codi
       postal d’on es troba el pis per obtenir un preu per metre quadrat realista). Tanmateix, el concepte
       global és el mateix: tenim unes dades d’entrada i unes altres de sortida.

       Aquesta estructura sempre es repeteix: s’utilitza una sèrie de dades per manipular-les o processar-
       les i obtenir un resultat que ens interessa.


1 de 19                                                                                                 19/2/26 18:41
2. Tipus elementals de dades: 05.554 - Fonaments de ...       https://aula.uoc.edu/courses/78741/pages/2-tipus-ele...



       En el cas dels càlculs, utilitzarem nombres, però també podríem parlar de text (com el mateix
       programa «Hello World!», en què imprimim per pantalla una frase).

       Així doncs, depenent del que vulguem que faci el programa, haurem d’usar un tipus de dades o
       unes altres.

       Però, quins són els tipus de dades que podem utilitzar en els nostres programes?



       1.1. Digitalització

       Heu sentit parlar de l’era digital? Es refereix, en general, a l’època en què les tecnologies de la
       informació tenen una incidència més rellevant per a la humanitat. Però per què es diu digital? La
       digitalització és el procés pel qual una quantitat es mesura i es desa com un nombre. Digitalitzar
       és transformar una quantitat física en un nombre. Per exemple, la temperatura és una magnitud de
       la calor de les coses. La podem mesurar usant un termòmetre i, per tant, podem assignar-hi un
       valor: la temperatura normalitzada és de 25 °C. Així doncs, és relativament fàcil mesurar la
       temperatura i guardar-ne el valor cada hora, cada dia, o bé mesurar la temperatura mitjana de cada
       any.

       Però, què vol dir digitalitzar una imatge? O una cançó? El procés de digitalització d’una imatge o
       d’una cançó és semblant al de la temperatura: utilitzem un dispositiu que és capaç de «mesurar»
       una imatge (com una càmera, que transforma la quantitat de llum en un senyal elèctric) o un so
       (com un micròfon, que transforma les vibracions generades pel so en variacions d’una ona elèctrica)
       i transformar el senyal que detecta en un nombre que codiﬁca aquesta imatge o cançó.
       Evidentment, no és tan fàcil com mesurar la temperatura, però el procés és anàleg.

       En resum, digitalitzar és transformar una quantitat física del món real en nombres.

       Hi ha moltíssims perifèrics d’un ordinador que permeten transformar en nombres quantitats
       físiques. Hem parlat de la temperatura (termòmetre), les imatges (càmera) o els sons (micròfon).
       Però n’hi ha molts més:

          • El camp magnètic: brúixola.
          • El moviment: giroscopi o acceleròmetre.
          • La posició: GPS.
          • La distància: telèmetre làser.
          • Composició química: espectròmetre.

       Gairebé qualsevol quantitat física es pot mesurar, quantiﬁcar i codiﬁcar en un nombre. I tota

2 de 19                                                                                                19/2/26 18:41
2. Tipus elementals de dades: 05.554 - Fonaments de ...          https://aula.uoc.edu/courses/78741/pages/2-tipus-ele...



       aquesta informació es pot guardar a la memòria d’un ordinador i processar-la en un programa.



       1.2. Memòria d’un ordinador: sistema binari

       La digitalització és molt important en les tecnologies de la informació, i també ho és el
       desenvolupament de les tecnologies que permeten guardar els valors de les mesures de la
       digitalització, això és, la memòria de l’ordinador.

       Hi ha diferents tipus de memòries d’un ordinador, però totes es basen en el mateix concepte: la
       capacitat de guardar una gran quantitat de 0 i 1. No entrarem en com és la tecnologia que fa això,
       però la memòria RAM d’un ordinador és capaç de guardar moltíssims d’aquests 0 i 1, i llegir-los i
       escriure’ls de manera molt ràpida. A més, els discos durs són capaços de mantenir aquesta
       informació ﬁns i tot quan no els arriba electricitat (en apagar l’ordinador).

       Com s’utilitzen aquests 0 i 1?

       La unitat d’emmagatzematge que pot guardar un 0 o un 1 es diu bit.

       Fixeu-vos en què si tenim 1 bit podem comptar ﬁns a 2: 1 i 2 (o en realitat, 0 i 1).

       Si tenim 2 bits, podem comptar ﬁns a 4:


                                      1r bit           2n bit            Nombre
                                         0                 0                    0
                                         1                 0                    1
                                         0                 1                    2
                                         1                 1                    3

       Si hi afegim un bit, podem doblar els nombres que podem codiﬁcar, i així successivament.


                                    Nombre Nombres que podem
                                    de bits    codiﬁcar
                                          1                          2
                                          2                     4 = 2*2 = 22
                                          3                    8 = 2*2*2 = 23



3 de 19                                                                                                   19/2/26 18:41
2. Tipus elementals de dades: 05.554 - Fonaments de ...         https://aula.uoc.edu/courses/78741/pages/2-tipus-ele...



                                           4                16 = 2*2*2*2 = 24

       Així doncs, si prenem cada cop més i més bits, podem codiﬁcar més i més nombres, és el que es diu
       base 2, o nombres binaris. D’aquesta manera, els nombres poden semblar molt grans: 100 en binari
       s’escriu 1100100, i, de vegades, resulta incòmode. Per això, i per altres raons que anirem estudiant
       en aquesta unitat, en ocasions es parla d’unitats de memòria més grans:


                                  Nom Símbol Equivalència Valors
                                    Bit        bit/b                             0.1

                                   Byte         B               8 bits          0-255
                                 Kilobyte       KB        1024 bytes (210 B)
                                Megabyte       MB          1024 KB (220 B)
                                 Gigabyte       GB        1024 MB (230 B)
                                 Terabyte       TB         1024 GB (240 B)




          2. Tipus elementals de dades
       Ja hem explicat més amunt que, en escriure un algorisme i codiﬁcar-lo ﬁnalment en un programa,
       cal seleccionar els tipus de dades adequades, és a dir, aquelles que descriuen millor les que utilitzem
       en la solució del problema. En aquest apartat, descriurem els diferents tipus elementals de dades
       que fem servir en generar un algorisme en pseudocodi i, posteriorment, codiﬁcar-lo en C.

       Els tipus de dades elementals són els següents:

          • Booleà
          • Enter
          • Real
          • Caràcter
          • Vector
          • Cadena de caràcters (string)

       En aquest apartat, descriurem els quatre primers, però no el cinquè ni el sisè, vector i cadena de
       caràcters (string), perquè encara no disposem dels conceptes necessaris per poder entendre’l bé. El
       descriurem amb detall quan parlem dels vectors, en 10. Vectors i matrius, (https://aula.uoc.edu/


4 de 19                                                                                                  19/2/26 18:41
2. Tipus elementals de dades: 05.554 - Fonaments de ...          https://aula.uoc.edu/courses/78741/pages/2-tipus-ele...



       courses/78741/pages/10-vectors-i-matrius-2-2) i de les cadenes de caràcters, en 11. Tipus elementals
       de dades: cadenes de caràcters (https://aula.uoc.edu/courses/78741/pages/11-tipus-elementals-de-
       dades-cadenes-de-caracters-2-2) . No obstant això, ens semblava necessari que, tot i que no les
       puguem tractar en profunditat encara, sabeu que les cadenes de caràcters (strings) són també un
       tipus de dada elemental.




          Compte!
          Aquí us parlarem d’uns tipus de dades que usarem en el curs, però en C n’hi ha força més, que
          cobreixen necessitats especíﬁques que es plantegen en programació. A l’enllaç, (https://
          en.wikipedia.org/wiki/C_data_types) podeu veure que la llista és força més llarga del que us
          presentem en aquesta unitat. Si apreneu els tipus de dades que us proposem en aquesta unitat i
          n’enteneu bé les diferències i els usos, no us costarà entendre tots els altres. Però no cal que els
          aprengueu en aquest curs; simplement sigueu conscients que hi ha més tipus de dades en C.




       2.1. Tipus booleà, boolean

       El tipus booleà és el tipus de dades més simple que hi ha. Només admet dos valors: true (cert)
       o false (fals). Encara que no sigui estrictament correcte, de vegades també es parla d’1 o 0,
       respectivament. Això es fa perquè s’associa el valor 1 a true, i el valor 0 a false. Però en realitat,
       i encara que en aquests materials de vegades es parli de 0 i 1, les dades booleanes només poden ser
       true o false.

       El nom d’aquestes dades, booleanes, procedeix de l’àlgebra de Boole, que està estretament lligada a
       la lògica. L’àlgebra de Boole deﬁneix operacions lògiques entre dades de tipus booleà. És semblant a
       la suma i la resta que coneixem per als nombres, però «adaptada» a les dades de tipus booleà, que,
       com hem dit, només poden prendre els valors true (cert o 1) o false (fals o 0).

       Imaginem que tenim dos valors booleans, que anomenarem a i b. Cadascun d’aquests valors pot
       concretar-se en false o true. Les operacions que es poden fer entre dues dades booleanes són
       les següents:



       NOT a (operació NEGACIÓ de a)

5 de 19                                                                                                   19/2/26 18:41
2. Tipus elementals de dades: 05.554 - Fonaments de ...        https://aula.uoc.edu/courses/78741/pages/2-tipus-ele...



       L’operació negació s’aplica a un valor booleà, en aquest cas a. L’operació NOT (negació) canvia el
       valor de a:

          • si a era true (o 1) passa a ser false (o 0),
          • si a era false (o 0) passa a ser true (o 1).

       Podem resumir l’operació NOT en la taula següent:


                                             a                     NOT a
                                             1                         0
                                             0                         1



       a AND b (operació a I b)
       Depenent dels valors que prenguin a i b, l’operació a AND b dona com a resultat true o false. Si
       a i b són true, l’operació a AND b (a i b) dona com a resultat true. D’alguna manera, ens diu que
       l’operació AND dona com a resultat true si a i b són true. En canvi, si una de les dues, o
       totes dues, són false, l’operació dona false.

       Ho resumim en la taula següent:


                                        a                  b          a AND b
                                         1                 1               1
                                         1                 0               0
                                         0                 1               0
                                         0                 0               0




       a OR b (operació a O b)
       Semblant al cas anterior, l’operació a OR b es pot deﬁnir segons la taula següent:


                                        a                  b           a OR b
                                         1                 1               1



6 de 19                                                                                                 19/2/26 18:41
2. Tipus elementals de dades: 05.554 - Fonaments de ...          https://aula.uoc.edu/courses/78741/pages/2-tipus-ele...



                                             1              0                  1
                                             0               1                 1
                                             0              0                  0

       En aquest cas, el resultat de l’operació a OR b és 1 si un dels dos valors, a o b, és 1. Si tots dos són 0,
       llavors el resultat és 0.

       Fixeu-vos en què els operadors booleans (NOT, AND i OR) estan deﬁnits només entre dades de tipus
       booleà i, alhora, donen com a resultat una dada de tipus booleà. Veureu per què insistim en aquest
       punt més endavant.

       Els valors booleans també es poden comparar entre si. Si tenim dos valors booleans, a i b, podem
       veure si:

          • a i b són iguals: =
          • a i b són diferents: ≠
          • a és més gran que b: >
          • a és més gran que a o igual a b: ≥
          • a és més petit que b: <
          • a és més petit que 1 o igual a b: ≤

       Si posem aquestes operacions en format de taula, com hem vist més amunt, tindrem que:


              a             b         a=b          a≠b           a>b           a≥b          a<b           a≤b
              0             0            1            0            0               1           0            1
              0             1           0             1            0               0           1            1
               1            0           0             1             1              1           0            0
               1            1            1            0            0               1           0            1

       Com a exercici, podríeu comprovar si la taula anterior és correcta.



       2.2. Tipus booleà en C: bool

       Recordeu que la programació implica primer dissenyar un programa utilitzant pseudocodi. En un
       segon pas, implementarem aquest programa; en el nostre cas, ho farem en C. En l’apartat anterior,
       parlàvem de la deﬁnició del tipus de dades booleanes. Ara, introduirem com aquest tipus de dades


7 de 19                                                                                                      19/2/26 18:41
2. Tipus elementals de dades: 05.554 - Fonaments de ...        https://aula.uoc.edu/courses/78741/pages/2-tipus-ele...



       s’implementa en C.

       Quan escrivim un programa en C, tot el que hem explicat anteriorment serveix, però els noms dels
       operadors que hem deﬁnit canvien una mica. En C, s’ha convingut que aquests operadors
       s’anomenin com llistem a continuació:


                                      Pseudocodi                C
                                            NOT                  !           !a
                                            AND                 &&         a&&b
                                             OR                  ||         a||b
                                              =                 ==         a==b
                                              ≠                 !=          a!=b
                                              >                  >          a>b
                                              ≥                 >=         a>=b
                                              <                  <          a<b
                                              ≤                 <=         a<=b




          Compte!
          Ho veurem amb més detall en el moment en què expliquem com es deﬁneix una variable, a 3.
          Variables (i constants) i la seva deﬁnició (https://aula.uoc.edu/courses/78741/pages/3-variables-
          i-constants-i-la-seva-deﬁnicio-2-2) , però en aquest moment és interessant comentar que les
          variables tipus bool, tal com les hem introduït aquí, no es consideren un tipus elemental de
          dades.

          Per tant, quan codiﬁquem en C i volem usar variables bool, hem d’afegir la línia següent al
          principi del programa:

           #include <stdbool.h>




       2.3. Tipus enter, integer


8 de 19                                                                                                  19/2/26 18:41
2. Tipus elementals de dades: 05.554 - Fonaments de ...      https://aula.uoc.edu/courses/78741/pages/2-tipus-ele...



       Les dades de tipus integer són semblants als nombres enters: són els nombres 0, 1, 2, etc. I també
       els negatius: -1, -2, -3, etc.

       Les dades de tipus integer ens permeten fer operacions entre elles. Però, a diferència de les dades
       de tipus booleà, les dades de tipus integer poden operar entre si mitjançant dos tipus d’operacions
       diferents:

          • Operacions internes: són les operacions entre nombres enters que donen com a resultat un
            altre nombre enter.
          • Operacions externes: són les que donen com a resultat un valor que no és integer. Com
            veurem a continuació, les operacions externes són les que comparen nombres integer entre si i
            donen com a resultat un valor booleà.

       Els operadors interns, en el cas dels nombres enters, són els següents:


              Nom               Símbol                                 Exemples
                                                                              -8
           Canvi de signe           -
                                                                            -(-9)

               Suma                 +                           3 + 2, dona com a resultat 5.
               Resta                -                          5 - 8, dona com a resultat -3.

                                                               5 * 8, dona com a resultat 40.
                                                              9 div 7, dona com a resultat 1.
                                                    Recordeu que el resultat d’un operador intern entre
           Multiplicació            *                integer és un integer; per tant, el resultat no té
              Divisió              div                                   decimals.
                                                Si utilitzeu la divisió, es pot donar el cas que el nombre pel
                                                    qual es divideixi sigui 0 i es produeixi un error en el
                                                                         programa.

                                                                          8 mod 2

              Mòdul               mod            Aquesta operació retorna la resta de la divisió del primer
                                                nombre entre el segon. En aquest cas, 8 mod 2 dona com a
                                                  resultat 0, mentre que 7 mod 2 dona com a resultat 1.


       Els operadors externs, en el cas dels nombres integer, consisteixen en operadors de comparació, és
       a dir, comparen dos nombres segons una premissa:


9 de 19                                                                                                19/2/26 18:41
2. Tipus elementals de dades: 05.554 - Fonaments de ...         https://aula.uoc.edu/courses/78741/pages/2-tipus-ele...



        • Són iguals?
        • Són diferents?
        • És el primer més gran que el segon?
        • Etc.

       Semblant al cas dels booleans, el resultat de comparar dos nombres integer és true o false.

       Fixeu-vos-hi: és 8 diferent de 9? Cert. Tenim dos nombres enters, 8 i 9, que comparem per veure si
       són diferents. El resultat de l’operació no és un nombre enter, sinó booleà (veritable o cert). Per
       això, es diuen operadors externs.

       Els operadors externs, en el cas dels nombres integer, són els següents:


               Nom              Símbol                                   Exemples
               Igualtat                                     2 = 0: és 2 igual a 0? El resultat és fals.
                                    =
            (comparació)                                    5 = 5: és 5 igual a 5? El resultat és cert.


                                                          2 = 0: és 2 diferent de 0? El resultat és cert.
                                                          5 = 5: és 5 diferent de 5? El resultat és fals.
             Desigualtat            ≠
                                                   Fixeu-vos en què aquests resultats i els de l’operador
                                                               igualtat són justament a l’inrevés.

            Més petit que           <                 5 < 0: és 5 més petit que 0? El resultat és fals.
            Més gran que            >                 5 > -1: és 5 més gran que -1? El resultat és cert.
           Més petit o igual
                 que                ≤              2 ≤ 0: és 2 més petit o igual que 0? El resultat és fals.
           Més gran o igual         ≥              5 ≥ 5: és 5 més gran o igual que 5? El resultat és cert.
                 que



       2.4. Tipus enter en C: int

       Els nombres integer en C es diuen int.

       Els nombres enters en matemàtiques poden prendre valors entre -∞ i +∞, però això no és possible
       en la realitat. Com hem comentat anteriorment, el rang de nombres enters que es pot representar


10 de 19                                                                                                    19/2/26 18:41
2. Tipus elementals de dades: 05.554 - Fonaments de ...       https://aula.uoc.edu/courses/78741/pages/2-tipus-ele...



       pot ser molt gran i depèn del nombre de bits que s’utilitzin per guardar un nombre enter. Com que
       la memòria d’un ordinador no és inﬁnita, no podem guardar nombres amb valors que no càpiguen
       en aquesta memòria.

       Quan es crea un compilador, es decideix que els nombres int ocuparan un espai de memòria
       determinat. Depenent dels criteris que s’adopten en crear un compilador, es decideix una cosa o una
       altra. Normalment, els nombres int ocupen entre 2 i 4 bytes.

       Aquesta convenció, utilitzar 2 o 4 bytes per representar un nombre int, és una de les raons per les
       quals utilitzem una màquina virtual en aquesta assignatura. Amb la màquina virtual, ens assegurem
       que tots treballem «en el mateix ordinador» (com a mínim, en el mateix ordinador virtual) i tenim
       el mateix compilador. D’aquesta manera, no tindrem diferències pel que fa a la mida dels nombres,
       perquè aquesta diferència pot donar lloc a resultats diferents si no anem amb compte.

       En el cas de CodeLite, en la nostra màquina virtual, els nombres int ocupen 4 bytes.


       Bytes                1                  2                       3                         4


        Bits      1    2 3 4 5 6 7 8 9 10 11 12 13 14 15 16 17 17 19 20 21 22 23 24 25 26 27 28 29 30 31 32


               Signe                                        Nombre

       Segons això, el rang de nombres enters que podem representar amb una dada de tipus int és el
       següent:

        • Mínim: -231 = -2.147.483.648
        • Màxim: 231 = 2.147.483.648

       En C, els operadors interns dels nombres int són els següents:


               Nom               Símbol                                Exemples
                                                                              -8
           Canvi de signe             -
                                                                            -(-9)

               Suma                   +                         3 + 2, dona com a resultat 5.
               Resta                  -                         5 - 8, dona com a resultat -3.

                                                                5 * 8, dona com a resultat 40.
           Multiplicació              *
                                                                7 / 9, dona com a resultat 0.


11 de 19                                                                                               19/2/26 18:41
2. Tipus elementals de dades: 05.554 - Fonaments de ...         https://aula.uoc.edu/courses/78741/pages/2-tipus-ele...



                                                 Recordeu que el resultat d’un operador intern entre dos
                                                nombres int és un int. Per tant, el resultat de la divisió
                                                                   entre int no té decimals.
               Divisió              /
                                                Si utilitzeu la divisió, es pot donar el cas que el nombre pel
                                                    qual es divideixi sigui 0 i es produeixi un error en el
                                                                            programa.

                                                                         8%2
                                                 Aquesta operació retorna la resta de la divisió del primer
               Mòdul                %           nombre entre el segon. En aquest cas, 8 mod 2 dona com a
                                                   resultat 0, mentre que 7 mod 2 dona com a resultat 1.




       En C, els operadors externs dels nombres int són els següents:


               Nom              Símbol                                   Exemples
               Igualtat                                     2 = 0: és 2 igual a 0? El resultat és fals.
                                    ==
            (comparació)                                    5 = 5: és 5 igual a 5? El resultat és cert.


                                                          2 = 0: és 2 diferent de 0? El resultat és cert.
                                                          5 = 5: és 5 diferent de 5? El resultat és fals.
             Desigualtat            !=
                                                Fixeu-vos que aquests resultats i els de l’operador igualtat
                                                                   són justament a l’inrevés.

            Més petit que           <                   5 < 0: és 5 més petit que 0? El resultat és fals.
            Més gran que            >                   5 > -1: és 5 més gran que -1? El resultat és cert.
           Més petit o igual
                 que                <=            2 <= 0: és 2 més petit o igual que 0? El resultat és fals.
           Més gran o igual         >=            5 >= 5: és 5 més gran o igual que 5? El resultat és cert.
                 que

       Fixeu-vos que, encara que les taules d’operadors que hem escrit per als tipus de dades integer (en
       pseudocodi) i les dades int en C semblen iguals, no ho són. Intenteu trobar quines són les
       diferències entre les dues taules. Això és important, perquè vol dir que la notació dels operadors en
       pseudocodi i en C és diferent en alguns casos.


12 de 19                                                                                                     19/2/26 18:41
2. Tipus elementals de dades: 05.554 - Fonaments de ...        https://aula.uoc.edu/courses/78741/pages/2-tipus-ele...




       2.5 Tipus real, real

       En programar, també interessa poder representar valors numèrics que no siguin enters, sinó que
       tinguin decimals. Aquest és el tipus de dades anomenat real.

       Quan parlem de nombres reals en matemàtiques, diem que aquests inclouen també els nombres
       enters. Per tant, podem pensar que són molt semblants entre si. Des d’un punt de vista informàtic,
       els enters i els reals són dos tipus diferents de dades i no tenen res a veure els uns amb els altres. La
       manera de representar-los internament és molt diferent. Això no vol dir que no puguem operar
       amb ells, però, com veurem més endavant, per fer-ho, caldrà convertir els valors reals en enters o al
       revés.

       Els operadors interns i externs per als nombres reals són molt semblants als dels nombres enters.

       Els operadors interns són els següents:


              Nom               Símbol                                   Exemples
                                                                               -8.1
           Canvi de signe            -
                                                                            -(-10.45)

                Suma                 +                         3.6 + 2.4, dona com a resultat 6.0.
                Resta                -                         5.0 - 8.3, dona com a resultat -3.3.

                                                              5.0 * 8.1, dona com a resultat 40.5.
                                                             5.0 / 2.0, dona com a resultat 2.5.
                                                      Vegeu que ara no parlem de l’operador div. Aquest
           Multiplicació             *            operador només es deﬁneix entre enters. Per dividir reals
                Divisió              /                                    utilitzem /.
                                                  Si utilitzeu la divisió, es pot donar el cas que el nombre pel
                                                      qual es divideixi sigui 0 i es produeixi un error en el
                                                                            programa.

       Fixeu-vos que entre nombres reals no es deﬁneix l’operador mod: entre nombres reals no hi ha una
       resta perquè la divisió està ben deﬁnida. Per aquesta raó, no utilitzem l’operador div, que és
       exclusiu dels nombres integer.

       Com en el cas dels tipus de dades integer, també tenim els operadors externs, que comparen els

13 de 19                                                                                                  19/2/26 18:41
2. Tipus elementals de dades: 05.554 - Fonaments de ...          https://aula.uoc.edu/courses/78741/pages/2-tipus-ele...



       valors de les dades. En aquest cas, els operadors externs són els següents:


               Nom                Símbol                                  Exemples
               Igualtat                                  2.0 = 0.0: és 2.0 igual a 0.0? El resultat és fals.
                                       =
            (comparació)                                 5.0 = 5.0: és 5.0 igual a 5.0? El resultat és cert.


                                                       2.0 = 0.0: és 2.0 diferent de 0.0? El resultat és cert.
                                                       5.0 = 5.0: és 5.0 diferent de 5.0? El resultat és fals.
             Desigualtat               ≠
                                                   Fixeu-vos que aquests resultats i els de l’operador igualtat
                                                                    són justament a l’inrevés.

            Més petit que              <             5.0 < 0.0: és 5.0 més petit que 0.0? El resultat és fals.
            Més gran que               >             5.0 > -1.0: és 5.0 més gran que -1.0? El resultat és cert.

           Més petit o igual                        2.0 ≤ 0.0: és 2.0 més petit o igual que 0.0? El resultat és
                que                    ≤                                       fals.
           Més gran o igual            ≥            5.0 ≥ 5.0: és 5.0 més gran o igual que 5.0? El resultat és
                que                                                           cert.




       2.6 Tipus real en C: float

       Com en el cas dels nombres enters, hi ha inﬁnits nombres reals, però el nostre ordinador no els pot
       representar tots. Respecte dels nombres enters, hem comentat que hi ha inﬁnits nombres, tant
       positius com negatius. En el cas dels nombres reals, la cosa es complica encara més, ja que hi ha
       inﬁnits nombres, ﬁns i tot entre dos nombres enters. És a dir, hi ha inﬁnits nombres entre el 0 i l’1,
       entre el 0 i el -1, etc.

       Amb un ordinador no podem representar tots aquests nombres, per tant, necessitem representar-
       los d’una manera que sigui eﬁcient. Per a això, dividim els nombres reals en dues parts:

        • Les xifres signiﬁcatives (també anomenades mantissa o signiﬁcant): aquelles que aporten
          informació. Pensem, per exemple, en el nombre pi, π. És un nombre que té inﬁnits decimals. En
            qualsevol cas, quan l’utilitzem en càlculs reals, no emprem inﬁnites xifres, sinó que en solem
            usar unes quatre o cinc. Això és perquè les quantitats reals solen tenir un error associat, i el
            nombre de xifres que realment aporten informació és relativament petit. Per tant, no té gaire

14 de 19                                                                                                       19/2/26 18:41
2. Tipus elementals de dades: 05.554 - Fonaments de ...         https://aula.uoc.edu/courses/78741/pages/2-tipus-ele...



           sentit treballar amb el número 8.52780928120347809812734, i a més cometrem un error força
           petit si treballem amb 8.5278.
        • L’ordre de magnitud: si decidim utilitzar tres xifres signiﬁcatives per descriure un nombre,
          aquestes xifres poden estar en les unitats (per exemple, 1.23), en els milers (1230) o en les
          centèsimes (0.0123). Per treballar de manera eﬁcaç amb aquestes xifres, podem utilitzar el
           format exp o potència de 10. Així, els nombres anteriors es poden escriure com:
               ◦ 1.23 = 1.23 x 1 = 1.23 x 100 = 1.23E0
               ◦ 1230 = 1.23 x 1000 = 1.23 x 103 = 1.23E3
               ◦ 0.0123 = 1.23 x 0.01 = 1.23 x 10-2 = 1.23E-2

       Fixeu-vos que, com en els exemples anteriors, tots els nombres tenen el mateix nombre de xifres
       signiﬁcatives (tres), però amb ordres de magnitud diferents.

       Així, els nombres molt grans o molt petits es poden representar d’una manera més eﬁcient:

        • 0.00000000000000000000000000000000009235845845 = 9.235845845E-35
        • 2558846522018200000000000 = 2.5588465220182E24

       La denominació float es refereix a la coma ﬂotant, és a dir, la coma denota la posició de la
       primera xifra signiﬁcativa i pot estar en la magnitud unitats, centèsimes o desenes de milers.

       En el cas de CodeLite, els nombres float estan codiﬁcats en 4 bytes o, cosa que és el mateix, 4 x 8
       = 32 bits. La codiﬁcació d’aquests nombres es fa de la manera següent:




           1     2 3 4 5 6 7 8 9 10 11 12 13 14 15 16 17 17 19 20 21 22 23 24 25 26 27 28 29 30 31 32


                      Magnitud
       Signe                                                    Xifres signiﬁcatives
                     (exponent)

       És una mica més complicat de calcular que en el cas de les dades int, però es pot concloure el
       següent:

        • Els valors dels tipus de dades float (codiﬁcats en 4 bits) van de –3.4 x 1038 a +3.4 x 1038.
        • El valor float positiu més petit i diferent de 0 que es pot representar és 1.7 x 10−38.
        • Els tipus de dades float solen tenir unes 6-7 xifres signiﬁcatives.

       Els operadors externs de les dades de tipus float són els següents:




15 de 19                                                                                                 19/2/26 18:41
2. Tipus elementals de dades: 05.554 - Fonaments de ...          https://aula.uoc.edu/courses/78741/pages/2-tipus-ele...




               Nom                Símbol                                   Exemples
               Igualtat                                   2.0 = 0.0: és 2.0 igual a 0.0? El resultat és fals.
                                      ==
            (comparació)                                  5.0 = 5.0: és 5.0 igual a 5.0? El resultat és cert.


                                                       2.0 = 0.0: és 2.0 diferent de 0.0? El resultat és cert.
                                                       5.0 = 5.0: és 5.0 diferent de 5.0? El resultat és fals.
             Desigualtat              !=
                                                   Fixeu-vos que aquests resultats i els de l’operador igualtat
                                                                  són justament a l’inrevés.

            Més petit que             <              5.0 < 0.0: és 5.0 més petit que 0.0? El resultat és fals.
            Més gran que              >              5.0 > -1.0: és 5.0 més gran que -1.0? El resultat és cert.

           Més petit o igual                        2.0 ≤ 0.0: és 2.0 més petit o igual que 0.0? El resultat és
                que                   <=                                       fals.
           Més gran o igual           >=             5.0 ≥ 5.0: és 5.0 més gran o igual que 5.0? El resultat és
                 que                                                            cert.

       Fixeu-vos que els operadors externs del tipus de dades float són els mateixos que els del tipus
       de dades int.



       2.7. Tipus caràcter, char

       Un altre tipus de dada és el tipus caràcter, char, que serveix per representar:

        • Lletres.
        • Dígits (no nombres, sinó dígits, és a dir, els caràcters que representen nombres).
        • Símbols de puntuació.
        • Altres símbols utilitzats normalment en informàtica.

       Internament, els caràcters estan digitalitzats i representats per nombres. A cada caràcter li
       correspon un nombre. Per exemple, podríem inventar una representació de la manera següent:

        • Els dígits del 0-9 podrien tenir els codis 0-9.
        • Les lletres de l’abecedari (a, b, ..., z) podrien tenir els codis des de 10 a 26.



16 de 19                                                                                                        19/2/26 18:41
2. Tipus elementals de dades: 05.554 - Fonaments de ...           https://aula.uoc.edu/courses/78741/pages/2-tipus-ele...



       Però encara ens faltarien les lletres accentuades (á, à, é, è, etc.), les dièresis (ï, ü, etc.), els signes
       d’admiració, els interrogants, etc. És més complicat del que sembla, i hi ha moltes maneres
       diferents de fer-ho.

       El conjunt de correspondències entre caràcters, nombres i símbols es diu codi.

       Hi ha diferents codis, però el més utilitzat i el que s’ha convertit en l’estàndard és el codi ASCII
       (American Standard Code for Information Interchange), que utilitza un byte per representar cada
       caràcter. Per tant, en el codi ASCII es poden representar ﬁns a 256 caràcters diferents. Trobareu la
       llista completa de codis ASCII (https://en.wikipedia.org/wiki/ASCII) fàcilment.

       No hi ha una manera d’operar caràcters entre si: no podem calcular «a + b» ni «? * A». Això no té
       sentit. Per tant, no hi ha operadors interns entre dades de tipus caràcter.

       En canvi, atès que els codis (com el codi ASCII) assignen un nombre a cada caràcter, sí que es pot
       deﬁnir un ordre entre dades char i fer operacions de comparació entre ells. Recordeu que el codi
       ASCII assegura que les lletres estan ordenades alfabèticament, però cal tenir en compte que les
       majúscules i les minúscules no estan les unes a continuació de les altres.


               Nom                Símbol                                    Exemples
               Igualtat                                                a = a: el resultat és cert.
                                       =
            (comparació)                                               A = ?: el resultat és fals.


                                                                       a = a: el resultat és fals.
             Desigualtat               ≠
                                                                       A = ?: el resultat és cert.


                                                                       A < b: el resultat és cert.
                                                                       B < a: el resultat és cert.

                                                                       B > A: el resultat és cert.
            Més petit que              <
                                                                       B > a: el resultat és cert.
            Més gran que               >
                                                           Reviseu la taula del codi ASCII (https://
                                                       en.wikipedia.org/wiki/ASCII) per comprovar aquests
                                                                               resultats.

           Més petit o igual           ≤
                                                                       A ≤ b: el resultat és cert.
                que                    ≥
                                                                       B ≤ B: el resultat és cert.
           Més gran o igual



17 de 19                                                                                                      19/2/26 18:41
2. Tipus elementals de dades: 05.554 - Fonaments de ...      https://aula.uoc.edu/courses/78741/pages/2-tipus-ele...




                                                                B ≥ A: el resultat és cert.
                 que
                                                                a ≥ a: el resultat és cert.

       Una dada de tipus caràcter només guarda un únic caràcter. Més endavant, ja veurem com es poden
       representar cadenes de caràcters per poder desar paraules o frases completes.



       2.8. Tipus caràcter en C: char

       El que hem explicat per als tipus de dada char en l’apartat anterior serveix també per a les dades
       tipus char en C. L’únic que és diferent en aquest cas és que els operadors externs canvien de la
       mateixa manera que en les dades de tipus int o float:


               Nom              Símbol                                Exemples
               Igualtat                                          a = a: el resultat és cert.
                                    ==
            (comparació)                                         A = ?: el resultat és fals.


                                                                 a = a: el resultat és fals.
             Desigualtat            !=
                                                                 A = ?: el resultat és cert.


                                                                A < b: el resultat és cert.
                                                                 B < a: el resultat és cert.

                                                                B > A: el resultat és cert.
            Més petit que           <
                                                                 B > a: el resultat és cert.
            Més gran que            >
                                                       Reviseu la taula del codi ASCII (https://
                                                   en.wikipedia.org/wiki/ASCII) per comprovar aquests
                                                                        resultats.


           Més petit o igual                                    A ≤ b: el resultat és cert.
                 que                <=                          B ≤ B: el resultat és cert.
           Més gran o igual         >=                          B ≥ A: el resultat és cert.
                que                                             a ≥ a: el resultat és cert.



18 de 19                                                                                              19/2/26 18:41
2. Tipus elementals de dades: 05.554 - Fonaments de ...       https://aula.uoc.edu/courses/78741/pages/2-tipus-ele...




        Resum


        • La informació en un ordinador està digitalitzada, la qual cosa ens permet desar-la de manera
          efectiva.
        • La informació en un ordinador es desa a la memòria en forma de bits (0 i 1) que s’ajunten per
          formar bytes, que alhora s’uneixen per formar kilobytes, i així successivament.
        • Un ordinador pot guardar diferents tipus de dades. N’hi ha molts més, però nosaltres
           treballarem amb:
            ◦ Booleanes: aquest tipus de dada pot tenir només dos valors, cert o fals. De vegades, també
              es parla de 0 o 1.
            ◦ Enters: es corresponen amb els nombres enters en matemàtiques.
            ◦ Reals (o de coma ﬂotant): es corresponen amb els nombres reals en matemàtiques.
            ◦ Caràcters: es corresponen amb lletres, nombres i símbols. Aquests caràcters alfanumèrics es
              desen com a nombres a l’ordinador, de manera que la correspondència entre el nombre i el
              caràcter és deﬁnida per una taula (en el nostre cas, ASCII).
        • Aquests tipus de dades tenen la seva correspondència en pseudocodi i codi C:

                         Pseudocodi                                             C
                              boolean                                         bool
                               integer                                        int
                                   real                                      float
                                   char                                       char
        • Hi ha una sèrie d’operacions deﬁnides per a cadascun d’aquests tipus de dades, que donen com
           a resultat un nou valor del mateix tipus de dada (operacions internes), i operacions entre
           aquests tipus de dades, que donen com a resultat una variable booleana (operacions externes).




19 de 19                                                                                               19/2/26 18:41
