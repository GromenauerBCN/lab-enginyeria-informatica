Direcció i
organització
PID_00305755




María Concepción García Gómez
María Ángeles Montoro Sánchez
Ana María Romero Martínez
© FUOC • PID_00305755                                                                                                                                Direcció i organització




María Concepción García                               María Ángeles Montoro                                  Ana María Romero Martínez
Gómez                                                 Sánchez

Catedràtica al Departament                           Professora titular del Departament                     Professora contractada i doctora
d'Organització d'Empreses de                         d'Organització d'Empreses de la                        del Departament d'Organització
l'Escola Universitària d'Estudis Em-                 Universitat Complutense de Madrid.                     d'Empreses de la Universitat Com-
presarials de la Universitat Com-                    Imparteix assignatures relacionades                    plutense de Madrid. Imparteix
plutense de Madrid i subdirectora                    amb l'economia de l'empresa i la di-                   assignatures relacionades amb
d'aquesta escola universitària. Im-                  recció estratègica de l'empresa, i és                  l'economia de l'empresa i la direc-
parteix assignatures relacionades                    coordinadora i professora del pro-                     ció estratègica de l'empresa i és pro-
amb l'economia de l'empresa i la di-                 grama de doctorat amb menció de                        fessora del programa de doctorat
recció estratègica de l'empresa i és                 qualitat de Direcció d'empreses de                     amb menció de qualitat de Direcció
professora del programa de docto-                    la Universitat Complutense de Ma-                      d'empreses de la Universitat Com-
rat amb menció de qualitat de Di-                    drid. La seva activitat investigado-                   plutense de Madrid. La seva activitat
recció d'empreses de la Universi-                    ra se centra en les fusions i adqui-                   investigadora se centra en la creació
tat Complutense de Madrid. La se-                    sicions i aliances estratègiques, el                   i desenvolupament empresarial (en-
va activitat investigadora se centra                 desenvolupament empresarial (en-                       trepreneurship), privatització i clús-
en la formulació i implantació de                    trepreneurship), i els clústers, distric-              ters i districtes industrials.
l'estratègia competitiva i en la inter-              tes industrials i parcs científics i tec-
nacionalització de les empreses.                     nològics.




Cap part d'aquesta publicació, incloent-hi el disseny general i la coberta, no pot ser copiada, reproduïda,
emmagatzemada o transmesa de cap manera ni per cap mitjà, tant si és elèctric com mecànic, òptic,
de gravació, de fotocòpia o per altres mètodes, sense l'autorització prèvia per escrit del titular dels drets.

Passats tres anys des de la data de publicació de la primera edició d'aquest material, es considerarà publicat sota llicència Creative
Commons (https://creativecommons.org/licenses/by-nc-nd/4.0/deed.ca).
© FUOC • PID_00305755                                                                                                Direcció i organització



Índex




Introducció..................................................................................................   5


1.    La direcció............................................................................................   9
      1.1.     Introducció ..................................................................................   9
      1.2.     Les funcions directives ................................................................         9
      1.3.     Els nivells directius i els tipus de decisions ................................                  12
      1.4.     La naturalesa de la feina directiva ..............................................               18
      1.5.     Els sistemes d'informació per a la direcció .................................                    21


2.    Els objectius empresarials................................................................                28
      2.1.     Introducció ..................................................................................   28
      2.2.     Els objectius de l'empresa ...........................................................           28
               2.2.1.       Definició dels objectius empresarials ............................                  28
               2.2.2.       Evolució històrica de la problemàtica dels objectius
                            empresarials ...................................................................    33
      2.3.     La responsabilitat social de l'empresa .........................................                 38
      2.4.     La qualitat en la direcció de l'empresa .......................................                  41
      2.5.     La innovació en l'empresa ..........................................................             46
               2.5.1.       Tipus d'innovació ..........................................................        48


3.    Estratègies empresarials...................................................................               52
      3.1.     Introducció ..................................................................................   52
      3.2.     Estratègies empresarials ...............................................................         52
               3.2.1.       Definició d'estratègia empresarial ..................................               52
               3.2.2.       Elements i nivells de l'estratègia empresarial ................                     54
      3.3.     Estratègies competitives ..............................................................          56
               3.3.1.       Lideratge en costos ........................................................        57
               3.3.2.       Diferenciació de producte .............................................             60
      3.4.     Direccions de desenvolupament empresarial .............................                          61
      3.5.     Mètodes de desenvolupament empresarial .................................                         67


4.    Organització........................................................................................      71
      4.1.     Introducció ..................................................................................   71
      4.2.     L'estructura organitzativa ............................................................          71
      4.3.     Dimensions de disseny organitzatiu ...........................................                   78
               4.3.1.       Diferenciació d'activitats ...............................................          79
               4.3.2.       Integració d'activitats .....................................................       82
      4.4.     Factors de contingència ..............................................................           84
      4.5.     Models estructurals bàsics ...........................................................           88
               4.5.1.       L'estructura simple .........................................................       89
               4.5.2.       La burocràcia maquinal .................................................            90
© FUOC • PID_00305755                                                                                                 Direcció i organització



                4.5.3.      La burocràcia professional .............................................             91
                4.5.4.      L'estructura divisional ....................................................         92
                4.5.5.      L'adhocràcia ...................................................................     93
                4.5.6.      L'estructura matricial .....................................................         94
                4.5.7.      Nous models organitzatius ............................................               95


Exercicis d'autoavaluació........................................................................                99


Solucionari..................................................................................................   111


Bibliografia.................................................................................................   117
© FUOC • PID_00305755                                               5                           Direcció i organització



Introducció




    Cas introductori: "Pinsos El Petit Molí"


    L'any 1998, el senyor Marcelino García, director administratiu d'una fàbrica de pin-
    sos ubicada al nord-oest de Madrid, decideix iniciar el seu propi negoci. Una de les
    veterinàries de l'empresa s'uneix al projecte i també un jove administratiu. Comen-
    cen a fabricar i a vendre pinsos per a gossos utilitzant per a això un petit molí i un
    petit magatzem annex.




    Al cap de deu anys, el 2008, el petit molí ja havia estat substituït per una gran fàbrica
    al mateix lloc on hi havia el molí inicial, la qual tenia 3.000 m2 de nau per a emma-
    gatzematge i fabricació, i estava dirigida per Javier Merino, el jove administratiu que,
    amb els anys, va adquirir els coneixements necessaris. Als tres fundadors es van unir
    al llarg del temps dos executius que es van incorporar com a director de vendes (An-
    tonio Sánchez) i cap de compres (Ramón Calero) i també un nou cap d'administració
    (Ismael Fuentes).

    A més, van obrir una altra fàbrica de característiques similars a Toledo, al capdavant
    de la qual no hi havia cap director, encara que, en certa manera, era el director de
    vendes, el senyor Antonio Sánchez, qui se'n responsabilitzava.

    La companyia fabrica, comercialitza i ven a tot l'Estat, directament de fàbrica al pro-
    fessional, sense cap tipus d'intermediari.

    Per a garantir una línia de distribució segura, capaç de proporcionar la principal en-
    trada necessària en la quantitat necessària i amb qualitat homogènia, s'havia com-
    prat una petita granja d'aus, que era la matèria primera més important dels pinsos.
    Aquesta granja va ser gestionada inicialment per la veterinària de l'empresa, senyora
    Beatriz Martín.

    Paral·lelament, l'empresa va trobar que els recursos que ja tenia li permetien oferir
    nous productes. Amb les mateixes instal·lacions i amb l'ús de matèries primeres i
    productes intermedis similars podien fabricar diferents productes acabats. A més, el
    procés de distribució es podria fer de la mateixa manera, i la marca, cada vegada més
    consolidada, també es podia utilitzar en els nous productes. Això va portar l'empresa
    a començar a fabricar l'aliment per a gats, productes baixos en calories, concentrats
    energètics, farinetes, però sobretot es van especialitzar en pinsos específics per a gos-
    sos i gats que tenien patologies concretes, ja que és on van trobar una autèntica veta
    de mercat encara sense explotar. Per tant, l'explotació de sinergies o economies de
    gamma es va erigir en motor d'expansió de l'empresa.

    Malgrat que l'empresa continuava creixent, hi havia alguns problemes:

    1) El senyor Marcelino es veia obligat a actuar en massa fronts; en realitat s'ocupava
    de tots els assumptes de l'empresa.

    2) Les relacions entre les fàbriques no eren cordials.

    3) La fàbrica de Toledo no tenia un responsable directe i era el senyor Marcelino
    mateix qui se n'havia de fer càrrec quan calia prendre decisions importants.

    4) La granja d'aus era gestionada per la veterinària de l'empresa, cosa que no li deixava
    prou temps per a ocupar-se de les seves tasques pròpiament.
© FUOC • PID_00305755                                                6                            Direcció i organització


    5) Hi havia un departament central de compres de matèries primeres, encara que
    cada unitat feia compres importants pel seu compte.

    6) El senyor Marcelino havia fet diverses propostes per a organitzar les activitats però
    no s'aconseguien posar d'acord.

    Per aquest motiu, el senyor Marcelino va decidir contractar un equip de consultors per
    aportar solucions als problemes de l'empresa. Els consultors van resumir la informació
    recollida i van identificar les necessitats següents:

    •   Era necessari cobrir la gerència de la granja d'aus i de la fàbrica de Toledo.
    •   Calia plantejar les relacions directives entre les diverses unitats de l'empresa.

    Com a conseqüència de tot això, els assessors van presentar les dues propostes se-
    güents:

    1) Concedir força autonomia a les diferents unitats (fàbriques i granja). Cada unitat
    compraria les seves matèries primeres, i s'eliminaria el departament central de com-
    pres.

    2) Crear una direcció general de tot el grup, de la manera següent:

    •   Director�general: Marcelino García.
    •   Gerent�fàbrica�de�Madrid: Javier Merino (antic administratiu).
    •   Gerent�fàbrica�de�Toledo: Ramón Calero (antic cap de compres).
    •   Gerent�granja�d'aus: Carlos López (nova contractació).
    •   Director�de�patologia: Beatriz Martín (veterinària).
    •   Director�de�vendes: Antonio Sánchez.
    •   Cap�d'administració: Ismael Fuentes.

    Les funcions de cada un dels membres serien les següents:

    •   Director�general: supervisió directa de l'organització, coordinació de les diferents
        unitats, formació de l'equip directiu, establiment d'objectius i polítiques, avalua-
        ció del potencial de l'empresa, identificació i valoració d'alternatives d'actuació,
        estudi del finançament global i el desenvolupament de les negociacions sectori-
        als.

    •   Gerents�(fàbriques�i�granja): elaboració de la política de personal, determinació
        dels nivells de producció i gestió de compres de la seva unitat.

    •   Directora�de�patologia: serveis de suport a les fàbriques i granja d'aus, control
        analític a la recepció de les matèries primeres, estudi i definició de formulacions
        segons races, edats i patologies dels animals, control sanitari de les aus de la granja
        i del producte acabat.

    •   Director� de� vendes: relació amb els clients i realització de propostes de plans
        globals de màrqueting.

    •   Cap�d'administració: elaboració de sistemes de control del rendiment, de pres-
        supostos i inversions i realització dels estudis econòmics que li encomani la di-
        recció, com també tramitació d'expedients.


    L'organigrama de l'empresa respon a l'esquema següent:
© FUOC • PID_00305755                                             7                           Direcció i organització


    L'estructura que es mostra parteix de la descentralització de les diferents unitats au-
    tònomes amb finalitats de més eficàcia i motivació i una direcció general amb els
    seus serveis centrals.
© FUOC • PID_00305755                                      9                         Direcció i organització



1. La direcció




1.1. Introducció


L'objectiu d'aquest apartat és doble. D'una banda, consisteix a definir i ana-
litzar les funcions directives, la naturalesa de la feina directiva i els tipus de
decisions en funció dels nivells directius. D'altra banda, es tracta de presentar
el paper dels sistemes d'informació i la utilitat que tenen per a la direcció i la
presa de decisions en l'empresa.


S'espera que l'estudiant:


•    Aprengui quines són les funcions de la direcció de l'empresa.
•    Reconegui la relació i complementarietat entre les diferents funcions di-
     rectives.
•    Comprengui els diferents nivells o tipus de directius i les destreses, conei-
     xements i habilitats que han de tenir.
•    Aprengui a distingir els diferents tipus de decisions.
•    Sàpiga identificar els rols o papers que exerceixen els directius.
•    Sigui capaç de determinar l'impacte dels sistemes d'informació i les tecno-
     logies de la informació com a eines de suport a la direcció.


1.2. Les funcions directives


Les empreses aconsegueixen els objectius gràcies a l'esforç coordinat d'un con-
junt d'individus. La direcció és essencial per a dur a terme qualsevol activitat
organitzada, que tingui un propòsit o finalitat. Per tant, no solament és fona-
mental en qualsevol empresa, sinó també en qualsevol organització, com són
les universitats, les organitzacions no governamentals, els equips de futbol i
l'Administració pública, entre altres exemples.



    La direcció s'ocupa de coordinar i d'integrar el conjunt de factors pro-
    ductius que configuren l'empresa i, especialment, el seu actiu principal,
    les persones que hi treballen. Per això, se sol dir que l'essència de la tas-
    ca directiva és aconseguir l'actuació conjunta de les persones que com-
    ponen l'organització, donant-los objectius i valors comuns, una estruc-
    tura adequada i l'orientació contínua que necessiten per a respondre i
    adaptar-se als canvis.
© FUOC • PID_00305755                                     10                                            Direcció i organització



Addicionalment, juntament amb l'assignació i coordinació dels recursos, la
direcció ha d'estimular la generació de nous recursos, com també la millora
contínua de l'organització.


Per tant, la direcció té a veure amb l'assignació, coordinació i mobilització          Exemple
dels recursos de qualsevol empresa o organització. Aquesta tindrà continguts
                                                                                        La direcció l'exerceix, per
i formes de funcionament diferents segons l'activitat de l'empresa.                     exemple, el capatàs d'una qua-
                                                                                        drilla d'obrers, l'encarregat
                                                                                        d'una botiga, el gerent de ven-
Les funcions clàssiques del procés directiu són la planificació, l'organització,        des d'una empresa, la infer-
                                                                                        mera en cap d'un hospital o el
la direcció de recursos humans i el control.                                            president d'una multinacional.


•    La planificació consisteix a decidir per endavant què es vol fer en el futur i
     quins són els mitjans que s'utilitzaran per a aconseguir-ho. La planificació
     implica decidir amb antelació què es vol aconseguir (objectius); què s'ha
     de fer per a aconseguir-ho; quan s'executa cada acció; quines persones les
     duran a terme; amb quins mitjans tècnics, financers, humans, etc. es farà;
     quins resultats s'esperen obtenir, i com s'avaluaran aquests resultats. Per
     tant, la planificació implica establir un pont entre una situació actual i
     una altra de futura desitjable.



•    L'organització consisteix a dissenyar l'estructura organitzativa, és a dir, el    Vegeu també
     patró més estable de relacions entre els membres de l'empresa. Això im-
                                                                                        Sobre aquesta temàtica podeu
     plica establir una estructura intencionada, formalitzada i permanent de            veure l'apartat "Dimensions de
     rols per a les persones que integren l'empresa o organització. D'aquesta           disseny organitzatiu" d'aquest
                                                                                        mòdul didàctic.
     manera, els responsables de la direcció s'asseguren que cada un dels ele-
     ments que componen l'empresa tingui coneixement de les funcions que
     ha d'exercir per a assolir els objectius. Tot això implica identificar i assig-
     nar les diferents tasques que s'han d'executar per a assolir els propòsits de
     l'empresa. Com veurem més endavant, l'organigrama és la representació
     més senzilla de l'organització de l'empresa.



•    La direcció�de�recursos�humans integra dins de l'estructura organitzativa         Vegeu també
     els individus que hi treballaran, per tal que orientin el seu comportament
                                                                                        Sobre la direcció de recursos
     de manera que es puguin assolir els objectius de l'organització. Per aquest        humans podeu veure el mòdul
     motiu, com revisarem en el mòdul 3, s'ocupa del reclutament, la selecció,          didàctic "Àrees funcionals".

     l'entrenament i l'assignació de persones a llocs, com també del disseny
     d'un sistema de recompenses adequat per a alinear els interessos dels in-
     dividus amb l'organització. Addicionalment, també s'ocupa d'un comple-
     ment important que permet influir en el comportament de tercers, al mar-
     ge fins i tot de les relacions d'autoritat i dels incentius i recompenses, això
     és, la capacitat de lideratge.
© FUOC • PID_00305755                                                 11                      Direcció i organització



•    El control consisteix a verificar que el comportament de l'empresa es man-
     té dins dels límits prèviament fixats i, en cas contrari, prendre mesures
     correctives. Per això, el control complementa la funció de planificació. El
     control permet garantir que allò que ens havíem compromès a fer per en-
     davant realment s'està complint. En cas que no sigui així, el control aju-
     da a fer que es duguin a terme les correccions necessàries perquè els fets
     s'adeqüin als plans. Per tant, el control consisteix a mesurar els resultats
     obtinguts i comparar-los amb els esperats, i a partir d'aquí, identificar des-
     viacions, si n'hi ha, establir la manera de corregir-les i assegurar que les
     correccions es duran a terme. Una eina que permet controlar els resultats
     de l'empresa en funció dels objectius plantejats és el quadre de comanda-
     ment integral o balanced scorecard.



En tots aquests processos cal disposar de bons sistemes d'informació que pro-
porcionin informació rellevant per a la presa de decisions.

                   Figura 1. El procés de direcció empresarial




                   Font: adaptat de Cuervo García (2008, pàg. 144).



Com es pot veure després de la definició de cada funció, la planificació prece-
deix les altres funcions (figura 1). Mitjançant el procés de planificació es fixen
els objectius i mitjans per a aconseguir-los, la informació necessària per a dis-
senyar l'estructura organitzativa per a dur-los a terme (organització) i se selec-
ciona i motiva el personal adequat (direcció de recursos humans). Finalment,
el control verifica el grau de compliment dels plans i els seus responsables. Si
es detecten desviacions significatives, el control proposa accions correctores
que poden afectar qualsevol de les altres funcions.



    Algunes precisions semàntiques. Els problemes de dirigir, administrar i
    gestionar


    En castellà hi ha una certa confusió sobre com s'han d'utilitzar els termes adminis-
    tració, direcció, direcció de recursos humans i gestió; confusió que va a en augment si
    utilitzem traduccions llatinoamericanes de textos anglosaxons en què es parla de bu-
© FUOC • PID_00305755                                                12                            Direcció i organització


    siness administration i management. Al final, la falta de conveni sobre alguns termes
    ha portat, per exemple, a la creació d'un grau d'Administració i Direcció d'Empreses.

    A Espanya, se sol reservar la paraula direcció per a les empreses; mentre que es parla
    d'administració d'entitats sense ànim de lucre (com ara hospitals, escoles, etc.). Mal-
    grat tot, la distinció no és nítida, ja que en l'àmbit empresarial trobem els administra-
    dors (directius) d'una societat i el consell d'administració. Al seu torn, la direcció de
    recursos humans és una part de la direcció general. El terme gestió, d'origen francès,
    s'empra, en general, per a referir-se a tasques directives de nivell mitjà, operatives.

    Un altre problema semàntic és el que planteja la paraula organització, que té diverses
    accepcions; organitzar és una funció del procés directiu i, com a tal, consisteix a
    dissenyar l'estructura de l'organització, entesa ara com tot grup humà (o unitat social)
    deliberadament construït per a assolir finalitats específiques.

    Finalment, el terme control també planteja alguns problemes als espanyols, per a qui
    el control representa vigilància, fins i tot càstig. No és aquesta l'accepció que s'utilitza
    quan es parla del control com a fase del procés directiu, en què s'identifica amb ve-
    rificació.

    Font: Cuervo García (2008, pàg. 145).



1.3. Els nivells directius i els tipus de decisions


La feina�directiva requereix una àmplia gamma d'habilitats i coneixements de
diversa índole. En concret, podem distingir tres tipus fonamentals de destreses:
tècniques, interpersonals i conceptuals.


•    Destreses�tècniques. Els directius han de tenir habilitats i coneixements
     tècnics, és a dir, capacitats per a fer tipus específics d'activitats en un camp
     especialitzat. Això vol tenir habilitats per a manejar mètodes i tècniques
     com, per exemple, interpretar un balanç o analitzar una inversió.


•    Destreses� interpersonals. Els directius necessiten habilitats i coneixe-
     ments humans, això és, capacitats per a treballar en conjunt, compren-
     dre i motivar companys i subordinats. La feina directiva exigeix dedicar
     molt de temps a interactuar amb altres persones per a motivar-les, expli-
     car-los què s'espera d'elles o com poden contribuir a millorar els resultats
     de l'organització. Per a això, és necessari tenir habilitats de comunicació,
     empatia i capacitat per a motivar altres persones i estimular el treball en
     equip.


•    Destreses�conceptuals. Els directius necessiten destreses conceptuals, que
     inclouen la capacitat per a concebre l'organització com un tot, com també
     la seva relació amb l'entorn. Això exigeix als directius tenir capacitat inte-
     gradora per a analitzar un problema complex, identificar-ne els elements
     més importants i les seves interrelacions, així com tenir una visió a llarg
     termini.
© FUOC • PID_00305755                                            13                          Direcció i organització




    Les competències que han de tenir els directius


    Segons el parer dels mateixos directius, les competències més importants per a tenir
    èxit a Espanya són les següents:

    •   Direcció de persones (49,5%)
    •   Presa de decisions (29,9%)
    •   Creativitat (23,7%)
    •   Treball en equip (22,7%)

    No obstant això, sobresurt la baixa puntuació que donen a altres competències, com
    són:

    •   Coneixement tècnic (0%)
    •   Capacitat d'aprenentatge (1%)

    Una altra sèrie de competències mantenen una importància mitjana, així:

    •   Coneixement de la indústria (15,5%)
    •   Capacitat d'organització (15,5%)
    •   Flexibilitat (11,3%)

    Els canvis econòmics i socials dels últims anys presenten reptes importants a les nos-
    tres organitzacions, cada un amb profundes implicacions a l'hora de liderar i dirigir
    els subordinats.

    •   L'economia del coneixement fa que els mercats siguin més fluids i la retenció
        del talent, més difícil. Competències relacionades amb el lideratge carismàtic són
        fonamentals per a atreure i retenir talent.

    •   Les noves generacions d'empleats arriben amb valors democràtics i altes expec-
        tatives de participació i desenvolupament en l'empresa. Per tant, és important
        que els directius desenvolupin competències relacionades amb la delegació i la
        participació.

    •   Les noves estructures organitzatives, més planes i flexibles, demanden líders que
        sàpiguen treballar en equip i coneguin bé les xarxes socials en les seves organit-
        zacions.


    Font: Revista APD (núm. 205).



D'altra banda, atesa l'amplitud de contingut de cada una de les funcions de
la direcció, és difícil que una única persona pugui ocupar-se de totes. Igual
com en qualsevol altra feina, la feina directiva es va especialitzant, de manera
que es van creant llocs l'objectiu dels quals és coordinar altres persones en
cada nivell de l'organització i en funció de la jerarquia que es tingui. Això és
el que va donant forma�piramidal a l'organització. Així, podem classificar els
directius segons el tipus concret de tasca que tinguin encomanada o el nivell
en què es trobin.


1) Segons l'amplitud�de�les�activitats�que�facin podem distingir dues classes
de directius:
© FUOC • PID_00305755                                      14                        Direcció i organització



•    Directius�de�caràcter�general. Són els que s'ocupen de dirigir una unitat
     completa en la qual treballen especialistes en les diferents àrees funcionals
     (compres, vendes, producció i R+D) amb l'objectiu d'elaborar i vendre un
     producte, atendre un mercat, etc. Són els responsables d'una empresa, di-
     visió o filial.


•    Directius�funcionals. Són els que estan al capdavant d'una unitat especi-
     alitzada de tipus funcional, de producció, de compres, de vendes, d'R+D,
     etc., en què tots els seus subordinats es dediquen al mateix.



2) Segons el nivell�directiu podem distingir tres tipus de directius, cada un
dels quals té unes determinades tasques i responsabilitats (figura 2):


•    Alta�direcció. És l'encarregada de dirigir o pilotar l'empresa, fixar-ne els
     objectius i línies estratègiques, establir-ne la marxa general i fer que fun-
     cioni com un tot cohesionat. En aquest nivell la incertesa és alta a causa
     de la importància de l'efecte de factors de l'entorn, exògens a l'empresa i
     difícils de controlar. Les decisions que es prenen solen ser a llarg termini,
     poc estructurades i en les quals es tractarà d'assolir solucions per assaig i
     error. Per això, la reflexió, el bon judici i l'experiència són bàsics.


•    Directius�de�primera�línia. Són els que estan en contacte directe amb els
     treballadors que fan la feina productiva. Les decisions que es prenen són
     rutinàries i repetitives, per la qual cosa es poden emprar tècniques i models
     quantitatius per a trobar solucions òptimes.


•    Directius�de�nivell�intermedi. Són els encarregats de connectar els direc-
     tius de primera línia amb l'alta direcció. Els seus superiors són directius
     i els seus subordinats també (encara que de vegades també dirigeixen tre-
     balladors). Exemples típics serien un cap de vendes o el director d'una
     fàbrica. La seva funció és transmetre informació: cap avall transmetent i
     desagregant les directrius fixades per l'alta direcció en objectius, plans i
     programes concrets per a cada un dels nivells subordinats i assignant els
     recursos necessaris; i cap amunt, coordinant i integrant les tasques dels
     nivells inferiors. A mesura que descendeixen de nivell, els problemes a què
     s'enfronten són més estructurats i rutinaris, per la qual cosa les decisions
     són més detallades i concretes.
© FUOC • PID_00305755                                      15                         Direcció i organització


                          Figura 2. Tipus de directius




En funció del nivell, els directius requereixen diferents combinacions dels tres
tipus de destreses indicats anteriorment (figura 3), encara que en gairebé tots
es necessita disposar de dosis importants de destreses humanes, ja que gran
part de la feina consisteix a relacionar-se amb altres persones, superiors o sub-
ordinats, o alienes a l'empresa. Així, l'alta direcció necessita més destreses con-
ceptuals; els directius de nivell mitjà, destreses tècniques juntament amb les
conceptuals, i els directius de primera línia, destreses tècniques i humanes.

Figura 3. Nivells directius i tipus de destreses




Font: adaptat de Davis i Newstrom (1991, pàg. 86).



En tot cas, com hem pogut veure, la presa�de�decisions constitueix la tasca
essencial del directiu. La funció directiva de planificació adquireix sentit quan
es prenen decisions.



     De manera general podem definir una decisió com un procés racional
     pel qual la informació es converteix en acció, és a dir, un procés amb el
     qual es vol resoldre l'ambigüitat que envolta el subjecte. Així, la presa de
     decisions es defineix com l'elecció racional entre alternatives de "cursos
     d'acció" per a aconseguir un objectiu o meta.
© FUOC • PID_00305755                                     16                          Direcció i organització



Això significa que el subjecte decisor necessita conèixer cada una de les alter-
natives disponibles i captar informació sobre aquestes alternatives.


Ampliant el camp de la presa de decisions més enllà de l'elecció d'una alter-
nativa entre diverses, és possible equiparar-lo al procés de resolució�de�pro-
blemes.



    La presa de decisions en l'àmbit de l'administració equival a la resolu-
    ció de problemes en l'empresa. El diagnòstic del problema, la cerca i
    l'avaluació d'alternatives i la presa final d'una decisió constitueixen les
    etapes bàsiques en el procés de presa de decisions i resolució de proble-
    mes.



Per això la presa de decisions és la conseqüència lògica i el nucli de la funció
de planificació de l'empresa.


Ara bé, no totes les decisions són iguals (o tenen les mateixes conseqüèn-
cies), ni tampoc la seva adopció té la mateixa importància. Segons el crite-
ri que s'esculli, poden adoptar diferents classificacions (que en alguns casos
s'encavalquen), com revisem a continuació (figura 4):


1) Segons el�nivell�organitzatiu de l'empresa les decisions poden ser:


•    Decisions�estratègiques. Són les que adopta l'alta direcció. Són decisions
     relatives a com es relacionarà l'empresa amb l'entorn, per la qual cosa es-
     tableixen les finalitats o objectius que afecten tota l'empresa, i els plans a
     llarg termini i els mitjans per a aconseguir aquests objectius. Alguns exem-
     ples d'aquest tipus de decisions són els següents: on s'ha de localitzar una
     planta productiva, quin tipus de productes s'han de fabricar, etc.


•    Decisions�tàctiques. Són les que adopten els directius intermedis. Són de-
     cisions sobre com es poden posar en marxa les decisions preses en el nivell
     estratègic i fan referència a com s'han de distribuir els recursos disponibles
     de manera eficient per a assolir els objectius de l'empresa. Alguns exemples
     d'aquest tipus de decisions són els següents: quina serà la distribució en
     planta, com es distribuirà el pressupost o la planificació de la producció.


•    Decisions� operatives. Són les que adopten els directius de primera lí-
     nia. Són decisions relacionades amb les activitats funcionals i rutinàries
     que es fan en l'empresa i inclouen l'execució de tasques específiques amb
     l'objectiu de mantenir les operacions de l'empresa dins dels estàndards pre-
     determinats. Alguns exemples d'aquest tipus de decisions són els següents:
© FUOC • PID_00305755                                    17                          Direcció i organització



     l'acceptació o rebuig de crèdits, la determinació del nivell d'inventaris de
     matèries primeres o productes acabats, o l'assignació de tasques als dife-
     rents treballadors.



2) Segons el mètode�emprat, és a dir, en funció de com els directius prenen ara
les decisions i com ho faran en el futur, es classifiquen en els tipus següents:


•    Decisions�programades. Són les que són repetitives i rutinàries, i tenen
     associat un procediment o criteri (o regla de decisió) que facilita fer-los
     front, per la qual cosa no han de ser tractades com a noves cada vegada que
     s'han d'adoptar. Serveixen per a resoldre problemes que ocorren freqüent-
     ment. Les solen prendre amb més freqüència els directius de primera línia
     i els directius intermedis. Alguns exemples d'aquest tipus de decisions són
     quant s'ha de pagar a un determinat empleat o com s'ha de formular una
     comanda a un proveïdor concret.


•    Decisions�no�programades. Són les que són completament noves, no es-
     tructurades i inusualment importants per a l'empresa. En aquest cas, no
     hi ha mètodes preestablerts per a resoldre el problema perquè no ha sor-
     git abans, la seva naturalesa i estructura són poc clares o complexes, o és
     tan important que mereix un tractament específic. Les acostuma a pren-
     dre amb més freqüència l'alta direcció. Alguns exemples d'aquest tipus de
     decisions són les següents: ampliar o substituir la línia actual de productes
     de l'empresa, adoptar un acord de cooperació en R+D o la comercialització
     d'un producte en un país diferent.



3) Segons el tipus�de�problema�que�s'afronta�i�el�tipus�de�solució�manejada,
es divideixen en els tipus següents:


•    Decisions�rutinàries. Són les que resolen problemes estandarditzats i ben
     coneguts, per la qual cosa és possible dissenyar una rutina per a resoldre'ls
     i no s'han de tractar com a nous cada vegada que apareixen. Són les de-
     cisions programades. Alguns exemples d'aquest tipus de decisions són els
     següents: programació de la producció, comandes de compra o la comp-
     tabilització de les operacions.


•    Decisions�adaptatives. Són les que impliquen canvis incrementals sobre
     la situació actual. S'empren quan els problemes que s'han de resoldre són
     desconeguts parcialment i poden emprar-se solucions que són variants
     d'altres ja conegudes i experimentades per l'empresa en el passat.
© FUOC • PID_00305755                                     18                                           Direcció i organització



•     Decisions�innovadores. Són decisions úniques o noves i no estructurades,
      per la qual cosa no hi ha un mètode preestablert per a tractar-les, com en el
      cas de les decisions no programades. Es tracta de decisions sobre les quals
      no hi haurà gaire informació o que requereixen solucions creatives que
      impliquen una ruptura amb el passat.



Figura 4. Tipus de decisions




Font: adaptat de Cuervo García (2008, pàg. 147).



1.4. La naturalesa de la feina directiva


Malgrat l'abundant literatura que hi ha sobre això, una de les qüestions difícils     Exemple
d'especificar és què fa un directiu, quines són les característiques de la seva
                                                                                       Pensem en directius, com Emi-
feina i què la diferencia d'altres professionals.                                      lio Botín (Grupo Santander),
                                                                                       Francisco González (Banco Bil-
                                                                                       bao Vizcaya Argentaria), Flo-
D'acord amb les conclusions d'un dels autors de referència en l'àmbit de               rentino Pérez (ACS), César Ali-
                                                                                       erta (Telefónica) o Antoni Bru-
l'organització d'empreses (Mintzberg, 1983), la feina dels directius té caracte-       fau (Repsol-YPF).
rístiques molt peculiars, però, alhora, els diferents llocs directius difereixen
poc entre ells.



     La feina d'un directiu es caracteritza per estar poc definida, i per com-
     prendre moltes tasques diferents –normalment de curta durada–, molt
     fragmentades i sotmeses a interrupcions constants.



A més, s'ha de tenir en compte que cada directiu ocupa un lloc en la jerarquia,
en funció del seu càrrec, cosa que li confereix una autoritat formal i un estatus
determinat.


Tot això fa que el directiu pugui fer en la seva feina fins a deu tipus de rols
diferents. Aquests rols, que es poden donar alhora, estan relacionats amb el
manteniment de relacions personals, la recollida i transmissió d'informació,
i la presa de decisions.


1)�Papers�interpersonals. Són tres: cap visible, líder i enllaç.
© FUOC • PID_00305755                                     19                           Direcció i organització



•    Cap�visible. Els directius són el símbol de l'organització que dirigeixen i
     la representen en totes les activitats, de tipus legal, protocol·lari, social o
     d'estímul. Algunes poden ser activitats trivials, però que requereixen un
     temps determinat i, de vegades, si són desateses poden derivar en conflic-
     tes.


•    Líder. Un líder és una persona capaç d'influir en el comportament d'altres.
     Els directius exerceixen de líders, ja que han d'aconseguir que els seus sub-
     ordinats es comportin de la manera desitjada perquè treballin junts i de
     manera coordinada per assolir els objectius.


•    Enllaç. Els directius mantenen moltes relacions amb individus i grups ex-
     terns aliens a la seva organització, que els permeten obtenir informació i
     favors en benefici de totes dues parts.



2)�Papers�informatius. Són els següents: monitor, difusor i portaveu.


•    Monitor. Els directius busquen i reben informació per a millorar els seus
     coneixements sobre l'organització i l'entorn. Referent a això, tant els sis-
     temes d'informació com les xarxes socials del directiu tenen un paper re-
     llevant.


•    Difusor. Els directius disseminen la informació que recullen, especialment
     la de l'exterior, dins de l'empresa entre els seus subordinats.


•    Portaveu. Els directius han de transmetre informació cap a baix, però tam-
     bé cap a dalt i cap a fora, per a mantenir informats els seus superiors i els
     grups externs a l'organització (com els stakeholders que veurem més enda-
     vant).



3)�Papers�decisoris. Són quatre: empresari, gestor d'anomalies, assignador de
recursos i negociador.


•    Empresari. Els directius actuen com a iniciadors i estimuladors dels canvis
     que sigui necessari fer en l'organització per a buscar i explotar oportunitats
     de noves activitats.


•    Gestor�d'anomalies. Els directius s'han d'encarregar de resoldre els pro-
     blemes imprevistos que sorgeixin.


•    Assignador�de�recursos. Els directius han d'assignar l'ús dels recursos de
     tot tipus de l'organització.
© FUOC • PID_00305755                                                               20               Direcció i organització



•    Negociador. Els directius representen l'organització en tota negociació im-
     portant que tingui lloc (per exemple, amb els sindicats).




    Rànquing General de Líders 2009


    El Monitor Espanyol de Reputació Corporativa (MERCO) és una eina que avalua anu-
    alment la reputació de les empreses i els directius que operen al nostre país, i una
    referència per a les grans companyies en l'avaluació i la gestió dels seus intangibles.
    En el cas del Rànquing General de Líders, s'avalua els membres dels comitès de direc-
    ció de les empreses que facturen anualment a Espanya més de 50 milions d'euros.
    En concret, les variables avaluades són les següents: la visió estratègica i compliment
    d'objectius, la visió comercial, el paper aglutinant d'equips, el suport i impuls cap al
    desenvolupament i la implantació de comportaments ètics i de responsabilitat social
    corporativa (RSC), la projecció internacional, si és innovador i si és bon comunica-
    dor. Segons el Rànquing de 2009, Amancio Ortega (Inditex) és el directiu amb millor
    reputació d'Espanya, seguit per Emilio Botín (Grupo Santander) i Isidoro Álvarez (El
    Corte Inglés).


      Lloc                       Nom                                   Empresa           Puntuació

       1r.     Amancio Ortega                                           Inditex           10.000

       2n.     Emilio Botín                                            Santander           9.341

       3r.     Isidoro Álvarez                                       El Corte Inglés       6.927

       4t.     César Alierta                                           Telefónica          6.832

       5è.     Antoni Brufau                                          Repsol YPF           6.595

       6è.     Ignacio Sánchez Galán                                   Iberdrola           6.566

       7è.     Isidre Fainé                                             la Caixa           6.124

       8è.     Francisco González                                        BBVA              5.991

       9è.     Juan Roig                                              Mercadona            5.976

      10è.     Amparo Moraleda                                         Iberdrola           5.313

      11è.     José Manuel Entrecanales                                 Acciona            4.227

      12è.     Javier Monzón de Cáceres                                  Indra             3.933

      13è.     Rafael del Pino Calvo Sotelo                             Ferrovial          3.806

      14è.     Ana Patricia Botín                                       Banesto            3.751

      15è.     Florentino Pérez                                           ACS              3.490

    Font: MERCO (http://www.merco.info/es/countries/4/rankings/4).




    Cinc claus per a ser innovador


    1)�Ser�un�innovador�conscient. Tots els directius saben que es requereix fomentar
    constantment la motivació dels professionals dels seus equips. Això es pot aconseguir
    mitjançant diverses estratègies, que afecten tant les formes de comunicació com els
    incentius que s'ofereixen i les dinàmiques de treball que s'implanten. En alguns casos,
    les estratègies es queden obsoletes i els directius han de recórrer a totes les seves capa-
    citats d'innovació per a poder continuar dirigint els equips com els autèntics líders
    que han de ser. Per a poder innovar en aquest tipus d'estratègies, s'han de mantenir
© FUOC • PID_00305755                                             21                           Direcció i organització


    alerta de les accions que tenen lloc al seu voltant. És imprescindible tenir present
    aquest objectiu de manera permanent: cal aspirar a innovar. D'aquesta manera s'està
    receptiu per a poder aplicar les pràctiques de gestió millors i més innovadores.

    2)�Crear�una�cultura�inquisitiva�i�enfocada�cap�a�la�resolució�de�conflictes. Quan
    l'equip que dirigeixen es vegi obligat a enfrontar-se a contratemps inesperats, els han
    d'estudiar amb deteniment. Han de tractar de percebre noves perspectives que puguin
    portar-los a diferents conclusions i solucions. Han de procurar ser innovadors en la
    manera de solucionar els conflictes, per a la qual cosa els resultarà molt útil animar
    els membres de l'equip a tenir en compte vies inexplorades fins aleshores i a evitar
    les respostes més fàcils.

    3)�Buscar�semblances�i�exemples�en�contextos�diferents. En funció del tipus de
    problema que es necessiti resoldre en cada moment, les vies de solució a què han de
    recórrer seran diferents. Si exposen les persones del seu equip a diferents entorns de
    treball, les acostumaran a ser flexibles i a restar atentes per a buscar en tot moment
    la manera d'abordar amb èxit situacions noves. Aquesta és una manera molt valuosa
    d'entrenar els membres de l'equip per a tenir la ment oberta a les noves alternatives.

    4)�Reforçar�la�capacitat�per�a�experimentar�sense�arriscar�gaire. És molt recoma-
    nable establir una via perquè els membres de l'equip puguin fer-los arribar els seus
    suggeriments i idees. Una vegada establert un cert protocol de recollida de les aporta-
    cions individuals, és necessari assajar-lo en un context fictici que recreï de la manera
    més aproximada possible les propostes dels col·laboradors. Això garantirà que cada
    idea tingui almenys una oportunitat de ser tinguda en compte, analitzada i, en cada
    cas, aprovada o rebutjada, sense exposar l'organització o el departament als riscos
    derivats de la seva implantació.

    5)�Convertir-se�en�un�innovador�en�sèrie. En les empreses innovadores, el vertader
    èxit no és portar endavant una idea de manera aïllada, sinó aconseguir que això passi
    amb relativa freqüència i posar a funcionar els recursos disponibles per a afavorir
    l'entorn de la innovació.

    Font: Confederació Espanyola de Directius i Executius (2009).



1.5. Els sistemes d'informació per a la direcció


La informació és un recurs que es troba al mateix nivell que els recursos finan-
cers, materials i humans, que fins aleshores havien constituït els eixos sobre
els quals havia girat la gestió empresarial. Si la teoria econòmica tradicional
mantenia el capital, la terra i el treball com a elements primaris d'estudi, la
informació s'ha convertit en l'actualitat en el quart recurs que cal gestionar.



    Els directius de tots els nivells necessiten informació externa i interna
    per a prendre decisions.



Des del punt de vista de la gestió empresarial, en un món cada vegada més
complex i canviant, el coneixement de l'entorn origina una necessitat cada
vegada més apressant d'informació per a la presa de decisions, tant per a entrar
en nous mercats, com per a protegir l'empresa d'agents externs que puguin
vulnerar-ne l'estabilitat. Ara bé, el domini de la informació externa no ha de
fer oblidar el control dels fluxos interns d'informació que la mateixa empresa
genera derivats del seu funcionament. I finalment tampoc no s'ha d'oblidar la
mateixa informació que l'empresa llança a l'exterior, en alguns casos regulada
© FUOC • PID_00305755                                     22                                          Direcció i organització



per factors legals, com els que obliguen les empreses a dipositar els comptes
anuals en els registres mercantils. Dades, al seu torn, que es converteixen en
informació externa per a altres empreses que absorbeixen aquesta informació.


Es pot assenyalar que les dades i la informació són coses diferents, i totes dues    Dades, informació,
són diferents del coneixement.                                                       coneixement

                                                                                      Potser la manera més senzilla
                                                                                      de diferenciar els termes sigui
                                                                                      pensar que les dades estan lo-
    La informació és una dada o conjunt de dades elaborades i situades en             calitzades al món i el coneixe-
    un context, de manera que tenen significat per a algú en un moment                ment està localitzat en agents
                                                                                      de qualsevol tipus, mentre que
    i lloc determinats.                                                               la informació adopta un paper
                                                                                      mediador entre tots dos. Per
                                                                                      cert, un agent no equival a un
                                                                                      ésser humà. Es podria tractar
                                                                                      d'un animal, una màquina o
Les dades són fetes sense organitzar i sense un significat específic. Per-            una organització constituïda
què les dades tinguin la consideració d'informació es requereix que siguin            per altres agents al seu torn.

intel·ligibles, comprensibles i útils per al receptor, de manera que serveixin per
a prendre decisions.



    Per la seva banda, el coneixement és una barreja d'experiència, valors,
    informació i saber fer que serveix de marc per a la incorporació de noves
    experiències i informació, i és útil per a l'acció. S'origina i aplica en la
    ment dels coneixedors.



En les organitzacions amb freqüència no solament es troba en documents o
magatzems de dades, sinó que també és en rutines organitzatives, processos,
pràctiques i normes. El coneixement es deriva de la informació, així com la
informació es deriva de les dades. Perquè la informació es converteixi en co-
neixement, les persones han de fer pràcticament tot la feina.


Així, el paper dels sistemes�d'informació en qualsevol organització és submi-
nistrar informació, i no, un excés de dades.


                                                                                     Informatització
    Els sistemes d'informació es defineixen com el conjunt de procediments
    que tracten de gestionar la informació (i dades) d'una organització. Per          Sovint s'utilitza el terme in-
                                                                                      formatització com a sinònim
    a això, s'encarreguen de recollir les dades, processar-les de manera ade-         de sistemes d'informació. En-
                                                                                      cara que la majoria dels au-
    quada per a transformar-les en informació, emmagatzemar la informa-               tors estan d'acord a assumir
    ció que pugui ser d'utilitat i proporcionar-la als decisors en la forma i         que un sistema d'informació
                                                                                      adequat requereix un pro-
    el moment oportú.                                                                 cés d'informatització, també
                                                                                      és cert que no en tots els ca-
                                                                                      sos la construcció d'un siste-
                                                                                      ma d'informació comporta l'ús
                                                                                      de tecnologies de la informa-
Els sistemes�d'informació�en�l'àmbit�de�l'empresa, encara que poden orien-            ció. Ara bé, en l'actualitat as-
tar-se a qualsevol tipus d'organització, segons la funció a la qual vagin desti-      sumim que qualsevol sistema
                                                                                      d'informació, per petit que si-
nats o el tipus d'usuari final del sistema mateix, es poden classificar en els ti-    gui, requereix uns processos
                                                                                      d'automatització mínims.
pus següents:
© FUOC • PID_00305755                                      23                           Direcció i organització



•    Sistemes� de� processament� de� transaccions (transactions processing sys-
     tems, TPS). Són els dedicats a gestionar la informació referent a les transac-
     cions que s'han dut a terme en una empresa o organització.


•    Sistemes�d'informació�gerencial (management information systems, MIS).
     Són els orientats a solucionar problemes empresarials en general. Són un
     conjunt d'eines que combinen les tecnologies de la informació (maquina-
     ri i programari) amb procediments que permetin subministrar informació
     als gestors d'una organització per a la presa de decisions. Aquests sistemes
     es componen de tres funcions: la recopilació de dades, tant internes com
     externes; l'emmagatzemament i processament d'informació, i la transmis-
     sió d'informació als gestors.


•    Sistemes�de�suport�a�decisions (decision support system, DSS). Són una eina
     per a fer l'anàlisi de les diferents variables de negoci amb la finalitat de do-
     nar suport al procés de presa de decisions. Són una evolució dels sistemes
     d'informació anterior però per a l'ús dels directius, per la qual cosa ajuden
     a prendre decisions menys estructurades i rutinàries. Són fàcils de mane-
     jar i serveixen per a satisfer les necessitats informatives de l'alta direcció i
     dels directius intermedis. Aquests sistemes permeten construir models de
     decisió per a analitzar escenaris basats en la informació procedent de bases
     de dades. Per exemple, els sistemes experts són un tipus de DSS. Aquests
     sistemes són programes especialitzats en un domini concret d'aplicació,
     que inclouen el coneixement que tenen els humans en la matèria i que
     proporcionen respostes similars a les que donaria una persona experta en
     l'àrea.


•    Sistemes�d'informació�executiva (executive information systems, EIS). Són
     una eina orientada a usuaris de nivell gerencial, que permet monitorar
     l'estat de les variables d'una àrea o unitat de l'empresa a partir d'informació
     interna i externa a l'empresa. Es defineixen com un programari, amb un
     sistema de recuperació amigable que proveeix informació electrònica als
     directius amb un accés ràpid a la informació que forma part de les àrees
     clau de l'empresa, i que ajuda a fer les activitats de gestió per a aconseguir
     els objectius de l'empresa.


•    Sistemes�d'automatització�d'oficines (office atomatization systems, OAS).
     Aplicacions destinades a ajudar en la feina diària de l'administratiu d'una
     empresa o organització.


•    Sistemes�expert (expert systems), SE. Emulen el comportament d'un expert
     en un domini concret.
© FUOC • PID_00305755                                     24                                          Direcció i organització



•    Sistemes� de� planificació� de� recursos (entreprise resource planning, ERP).   Sap i Oracle
     Integren la informació i els processos d'una organització en un sol sistema.
                                                                                      Sap i Oracle són les empreses
     És un sistema d'informació integral que incorpora els processos operatius        proveïdores d'aquest progra-
     i de negoci d'una empresa, per exemple: producció, vendes, compres, lo-          mari que més quota de mercat
                                                                                      tenen.
     gística, comptabilitat (de diversos tipus), gestió de projectes, inventaris i
     control de magatzems, comandes, nòmines, etc. Aquest sistema actua de
     manera que fa optimitzar el desenvolupament empresarial, participa en
     la reducció de temps i dels costos dels processos i fa incrementar el ren-
     diment de l'empresa. Així mateix, el seu objectiu primordial és incremen-
     tar de manera radical la productivitat de l'organització i proporcionar als
     clients del negoci temps ràpid de resposta als seus problemes, juntament
     amb un alt nivell de manipulació d'informació i disminució dels costos
     totals d'operació.



•    Sistemes�d'administració�de�les�relacions�amb�clients (customer relati-
     onship management, CRM). Són sistemes d'informació que per mitjà d'un
     programari específic permet recopilar la màxima quantitat d'informació
     sobre els clients, per a poder mesurar i controlar els contactes amb aquests,
     i així donar valor a l'oferta i distanciar-se dels competidors. Un sistema
     CRM permet emmagatzemar informació de tots i cada un dels contactes
     amb els clients de l'empresa i amb l'entorn.



•    Sistemes�de�direcció�de�la�cadena�de�subministrament (supply chain ma-          Aparició en el mercat
     nagement, SCM). Són sistemes d'informació relacionats amb la logística i        d'aquests sistemes
                                                                                     d'informació
     el servei al client: compres, aprovisionament, producció, emmagatzema-
     ment, preparació, distribució i postvenda. La gestió de la cadena de sub-        Aquests sistemes d'informació
                                                                                      no van sorgir simultàniament
     ministrament contribueix a la coordinació i optimització de processos em-        en el mercat. Els primers a
                                                                                      aparèixer van ser els TPS, en la
     presarials i transaccions comercials tant en el si d'una empresa com entre       dècada dels seixanta, i els úl-
     diferents empreses. En tenir una visió més àmplia del funcionament del           tims van ser els SE, que van as-
                                                                                      solir l'apogeu en els anys no-
     negoci, pot millorar l'assignació de recursos i millorar el servei al client.    ranta (encara que aquests úl-
                                                                                      tims van fer una tímida apari-
                                                                                      ció en els setanta que no va ar-
                                                                                      relar, ja que la tecnologia no
                                                                                      estava prou desenvolupada).
Una altra classificació dels sistemes d'informació es basa en l'entorn
d'aplicació:


•    Entorn�transaccional. Una transacció és un esdeveniment que crea/mo-
     difica les dades. El processament de transaccions consisteix a captar, ma-
     nipular i emmagatzemar les dades, i també a preparar documents; per tant,
     en l'entorn transaccional l'important és quines dades es modifiquen i com
     es modifiquen, una vegada ha acabat la transacció. Els TPS o sistemes de
     processament de transaccions són els sistemes d'informació típics que es
     poden trobar en aquest entorn.
© FUOC • PID_00305755                                           25                              Direcció i organització



•    Entorn�decisional. Aquest és l'entorn en el qual té lloc la presa de decisi-
     ons. En una empresa, les decisions es prenen a tots els nivells i en totes les
     àrees (una altra cosa és si aquestes decisions són estructurades o no), per la
     qual cosa tots els sistemes d'informació de l'organització han d'estar pre-
     parats per a assistir a aquesta tasca, encara que típicament són els DSS els
     que s'encarreguen d'aquesta funció. Si l'únic sistema d'informació d'una
     companyia preparat per a ajudar en la presa de decisions és el DSS, aquest
     ha d'estar adaptat a tots els nivells jeràrquics de l'empresa.



    EIS i DDS

    De vegades, els EIS han estat confosos en els seus orígens amb els DDS a causa del des-
    concert que hi ha sobre a quin tipus de nivell directiu anaven enfocats cada un. Els EIS
    orientats a l'alta direcció apareixen quan els executius de les companyies requereixen
    dades per a prendre decisions però no poden dedicar temps a extreure les que necessiten
    del conjunt total rebut. Ara bé, no sempre s'aconsegueix diferenciar tècnicament què és
    un DDS i què és un EIS, de manera que més aviat les diferències estan regulades pel tipus
    de decisions que suporten. Així, pensem que un DDS assumeix decisions estructurades,
    és a dir, problemes clarament formalitzats; mentre que els EIS assumeixen la categoria de
    decisions que havíem descrit com a no programables o intuïtives. De qualsevol manera,
    tant l'un com l'altre requereixen l'ús de recursos d'informació, tant formals com infor-
    mals, i d'informació procedent tant de l'exterior de l'organització com de l'interior.

Avui en dia, ja no es parla tant de sistemes�d'informació, sinó més aviat de
l'aplicació o utilització de tecnologies�de�la�informació�i�les�comunicacions
(TIC) per a donar suport i automatitzar totes les activitats d'una empresa, in-
cloent-hi la presa de decisions. Amb l'ajuda de les TIC les organitzacions han
aconseguit grans beneficis, com són l'optimització dels recursos i la millora de
les operacions, conèixer millor les necessitats dels clients per a oferir-los un
servei millor, arribar a un nombre de clients més alt i a nous mercats, i millorar
la comunicació entre els empleats i amb els clients i proveïdors, amb la qual
cosa n'augmenta l'eficiència.


Les organitzacions s'han adonat que l'ús de les TIC permet arribar més ràpida-
ment al mercat i, a més, cobrir un mercat més ampli, ja que les distàncies no
constitueixen un límit. I, encara avui en alguns àmbits, el seu ús permet brin-
dar l'oportunitat de donar una imatge d'empresa innovadora davant la com-
petència. Sense cap dubte, l'ús de les TIC en diverses àrees ha contribuït a un
estalvi, tant en costos com en temps, cosa que ha contribuït a més a gestionar
millor els fluxos d'informació.


Sovint, la qualitat de la presa de decisions es veu influïda per la informació
disponible, de manera que moltes vegades no es pren la millor decisió per
manca de les dades necessàries o perquè, fins i tot disposant d'aquestes dades,
no són útils o, simplement, no hi ha temps suficient per a analitzar-les. És per
això que les empreses busquen implantar diverses eines o estratègies que els
facilitin assolir els objectius, i busquen l'adquisició d'avantatges competitius
davant els seus rivals i, en aquest procés, les TIC i les eines d'ajuda a la presa
de decisions tenen un paper fonamental.
© FUOC • PID_00305755                                                26                             Direcció i organització



D'altra banda, les TIC permeten recopilar informació i el seu tractament i anà-
lisi posteriors com a base per a ajudar en la presa de decisions i com a suport als
nivells directius, per a, finalment, convertir-se en eina per a obtenir avantatges
competitius mitjançant la seva implantació i ús, donant suport al màxim ni-
vell jeràrquic de l'organització. Això és, amb l'ús de les TIC es poden dissenyar
estratègies que permetin a l'empresa la millora contínua en els seus processos,
la qual cosa és actualment un requisit per a poder aconseguir el seu desenvo-
lupament i posicionament competitiu en el mercat. Per tant, tenir un pla ade-
quat per a aconseguir més avantatges de l'ús de les TIC és de gran importància
per a assolir i complir els objectius. La implantació d'estratègies d'innovació
tecnològica aporta grans beneficis, entre els quals hi ha una major producti-
vitat, i informació integrada i a temps per a una presa de decisions millor.

    Business / marketing intelligence

    Les eines de business / màrqueting intelligence són molt útils si se saben implantar adequa-
    dament i permeten analitzar les diferents variables de negoci per a donar suport a una
    decisió. La seva característica principal és la capacitat d'anàlisi multidimensional, que
    permet aprofundir en la informació fins a arribar al nivell de detall, analitzar dades des de
    diferents perspectives, fer projeccions d'informació per a pronosticar el que pot ocórrer
    en el futur, analitzar tendències, fer anàlisis prospectives, etc.

Un aspecte important en el desenvolupament, la implantació i el manteni-
ment d'aquests sistemes és la intervenció de l'experiència i el coneixement
humà, per la qual cosa cal recalcar la importància del factor�humà en la ges-
tió dels sistemes d'informació, ja que per si sols no aportarien més que meres
dades, amb poc valor per a l'organització.



    Informe anual 2009 de la Fundació Orange sobre el desenvolupament
    de la societat de la informació a Espanya


    Segons les dades de l'Informe anual de la Fundació Orange sobre el desenvolupament
    de la societat de la informació a Espanya, la pràctica totalitat d'empreses espanyoles
    manifesten valors significatius en variables que indiquen el grau d'implantació de
    les TIC. Pràcticament la totalitat de les empreses declara que té ordinadors (97,8%).
    En relació amb la connexió a Internet i l'ús de correu electrònic i telefonia mòbil es
    manté la pauta de l'any anterior per a aquestes tres variables, en presentar percentat-
    ges superiors al 90%, amb lleugers avenços en els dos primers i un lleu retrocés per
    a la telefonia mòbil. D'altra banda, s'aprecia un creixement destacat en el nivell de
    penetració de les xarxes d'àrea local en el teixit empresarial espanyol, especialment
    en el cas de xarxes sense fil, la implantació de les quals (29,2%) ha experimentat un
    creixement de gairebé deu punts percentuals.

    La meitat dels treballadors utilitza l'ordinador almenys una vegada a la setmana.
    Aquesta dada indica que la penetració de les TIC en el teixit industrial espanyol és
    extensiva, però no intensiva. Aquesta situació és generalitzable a tots els estrats de
    mida de les empreses, encara que amb una asimetria important: els percentatges més
    elevats es concentren en les empreses més grans (58%), atès que disposen de més
    recursos, i també en les microempreses (52%), atès que es caracteritzen per menys
    divisió de les tasques.

    En els nivells d'accés a Internet es veu un fort retard en les empreses de menys de deu
    empleats. La pràctica totalitat d'empreses de deu o més empleats té accés a Internet
    (valors entre 94% i 100%), mentre que en les microempreses el percentatge cau fins
    al 53%. Malgrat això, es detecta una evolució positiva, resultat de les polítiques de
    promoció d'accés a la Xarxa entre l'estrat d'empreses més petites, que, d'altra banda,
    cal recordar que conformen prop del 80% de les empreses del país.

    Finalment, el nivell d'accés a Internet llança una elevada dispersió sectorial. En sec-
    tors com l'audiovisual, l'energètic o el de l'hoteleria la pràctica totalitat de les empre-
© FUOC • PID_00305755                                             27                           Direcció i organització


    ses de deu o més empleats tenen connexió a Internet, mentre que en la construcció,
    la indústria o el transport persisteix un cert nombre d'empreses sense connexió. No
    obstant això, l'evolució en aquests últims sectors és positiva, ja que llevat del sec-
    tor de la construcció, que s'ha mantingut, en tots els sectors s'aprecia un increment
    d'empreses amb connexió a la Xarxa.

    Font: Informe anual 2009 sobre el desarrollo de la sociedad de la información en España,
    Fundació Orange.
© FUOC • PID_00305755                                        28                      Direcció i organització



2. Els objectius empresarials




2.1. Introducció


Aquest apartat aborda l'estudi dels objectius empresarials. D'una banda, es de-
fineixen i analitzen els objectius de l'empresa i ens aproximem a més al paper
crucial que exerceix la responsabilitat social. D'altra banda, es desenvolupa el
paper de la qualitat i la innovació en la direcció de l'empresa.


En aquest apartat, l'estudiant ha d'assolir els resultats d'aprenentatge següents:


•    Aprendre a definir els objectius de l'empresa tenint en compte els diferents
     grups d'interès que hi ha.
•    Reconèixer la creació de valor com a objectiu de l'empresa en l'actualitat.
•    Comprendre la importància i l'abast de la responsabilitat social.
•    Ser capaços de determinar la importància dels models de qualitat.
•    Saber què és la innovació i els diferents tipus que hi ha.
•    Entendre com avui en dia cap empresa no concep la seva activitat i els
     seus objectius sense tenir en compte la qualitat i la necessitat d'innovació
     constant.


2.2. Els objectius de l'empresa


En aquest apartat es pretén, d'una banda, definir adequadament el que s'entén
per objectius empresarials, i diferenciar-los de conceptes com missió i visió
empresarial. D'altra banda, s'exposa breument com s'han concebut quins són
els objectius empresarials, des d'una perspectiva històrica.


2.2.1. Definició dels objectius empresarials


En tant que l'empresa és un sistema en interacció constant amb l'entorn que,
per mitjà d'una sèrie de funcions concretes, tracta d'assolir una determinada
finalitat, la definició d'aquesta finalitat resulta vital.



    El terme objectius s'utilitza de manera genèrica per a fer referència a la
    finalitat de l'empresa.



Els objectius empresarials compleixen una sèrie de funcions per a la direcció
de l'empresa:


•    Guiar, incitar i coordinar les decisions i les accions en el si de l'empresa.
© FUOC • PID_00305755                                             29                           Direcció i organització



•    Proporcionar una base d'avaluació i control dels resultats obtinguts.
•    Motivar els membres de l'empresa a conèixer, entendre i acceptar les seves
     metes, a la cerca de la seva implicació en l'empresa.
•    Transmetre a l'exterior (als proveïdors, clients, competidors, societat en
     general, etc.) les intencions de l'empresa, per a aconseguir suports, millorar
     la imatge de l'empresa, etc.


Quant al terme objectius, és important assenyalar que encara que fa referèn-
cia de manera genèrica a la finalitat de l'empresa, hi ha una sèrie de termes
que presenten diferents matisos i que de vegades es tracten erròniament com
a sinònims. Aquests termes, que van de més a menys grau d'abstracció, són
els següents: missió, visió o propòsit estratègic i objectius estratègics o reptes
empresarials.


1)�Missió



    La missió recull la identitat i personalitat de l'empresa, en el moment
    actual i de cara al futur, des d'un punt de vista molt general.



En la definició de la missió s'inclouen els valors, les creences i la filosofia de
l'empresa, els negocis en els quals està o estarà en el futur, les capacitats essen-
cials que té i, també cada vegada amb més freqüència, aspectes de responsa-
bilitat social.



    Missió: The Body Shop


    El 1976, Anita Roddick, fundadora i presidenta de The Body Shop, va obrir una petita
    botiga de productes cosmètics a Brighton (costa sud d'Anglaterra). En aquella botiga
    només s'oferien vint productes diferents per a la cura de la pell i el cabell, basats en
    ingredients naturals. Actualment, The Body Shop disposa de més de dos mil productes
    cosmètics diferents i més de dues mil botigues a cinquanta-un països.

    Combinant la saviesa tradicional i els antics remeis d'herbes amb la innovació tec-
    nològica més moderna, The Body Shop aconsegueix oferir uns productes originals i
    efectius, amb una relació excel·lent qualitat-preu.

    The Body Shop és molt més que una empresa cosmètica. Tota la seva activitat es veu
    impregnada per una filosofia especial, de respecte al medi ambient, de defensa d'un
    comerç just, de salvaguarda dels drets humans, de protecció dels animals.

    La finalitat última de l'empresa és arribar a ser socialment, econòmicament i ecolò-
    gicament sostenible.

    The Body Shop fomenta la reutilització o el reciclatge dels seus envasos; promou rela-
    cions comercials justes amb les comunitats necessitades (programes mitjançant els
    quals s'obtenen ingredients de comunitats locals marginals de tot el món) i du a ter-
    me campanyes actives en contra de l'experimentació amb animals per part de la in-
    dústria cosmètica.

    En definitiva, part de la seva filosofia es basa en la creença que el comerç just pot
    canviar la vida de moltes persones.

    Font: www.thebodyshop.com
© FUOC • PID_00305755                                            30                          Direcció i organització



2)�Visió



    La visió o propòsit estratègic és la percepció actual del que és o hauria
    de ser l'empresa en el futur i marca la direcció que cal seguir.



La visió incorpora la idea profunda de triomf, és estable al llarg del temps i ha
de merèixer l'esforç i el compromís del personal en la seva consecució.



    Visió: el BBVA es compromet a duplicar el seu valor borsari en cinc
    anys


    El president del BBVA, Francisco González, ja ha establert els deures al nou equip di-
    rectiu. En cinc anys el BBVA, és a dir, el 2010, any en què González deixarà la presi-
    dència del grup, ha de passar d'una capitalització de 50.964 milions d'euros que té en
    l'actualitat a 100.000 milions. Per aconseguir aquest compromís el banc recorrerà a
    compres, a més de continuar creixent orgànicament. D'aquesta manera, el banc cerca
    augmentar la seva "diversitat geogràfica", segons González.

    Font: Cinco Días (22 de desembre de 2005).



3)�Objectius�estratègics


Tanmateix, la visió pot resultar massa abstracta i originar un gran desfasament
entre la realitat actual i el futur que volem assolir.



    És per això que l'empresa desagrega la visió en objectius estratègics
    menys ambiciosos, també anomenats reptes empresarials.



Resulta important la manera en què es defineixen els objectius esmentats, que
han de ser mesurables, específics, adequats o consistents, successius, realistes,
desafiadors, i als quals s'ha d'associar un termini de temps per a assolir-los.


A més, els objectius estratègics es poden classificar segons cinc possibles cri-
teris:


1) La naturalesa dels objectius:


•    Objectius financers relacionats amb algun indicador de rendibilitat o be-
     nefici.
•    Objectius estratègics que fan referència a la manera en la qual l'empresa
     competeix en els mercats.


2) L'horitzó temporal:


•    Objectius a curt termini.
© FUOC • PID_00305755                                                  31                            Direcció i organització



•    Objectius a llarg termini.


3) El grau de concreció:


•    Objectius oberts, quan es defineixen de manera àmplia (per exemple: créi-
     xer, alta rendibilitat, elevada solvència).
•    Objectius tancats, quan es defineixen de manera més precisa (per exem-
     ple: obtenir una quota de mercat del 15%, aconseguir una rendibilitat del
     12%).


4) L'abast:


•    Objectius ambiciosos.
•    Objectius impossibles.


5) El nivell d'implantació:


•    Objectius corporatius o de l'empresa en conjunt (per exemple: penetrar en
     el mercat asiàtic).
•    Objectius competitius o de les unitats de negoci (per exemple: aconseguir
     uns productes més diferenciats).
•    Objectius funcionals de cada una de les àrees funcionals (per exemple:
     minimitzar el grau d'endeutament de l'empresa).



    La missió i la visió a "la Caixa"


    La�missió�de�"la�Caixa": fomentar l'estalvi i la inversió mitjançant l'oferta del servei
    financer millor i més complet al major nombre de clients, i fer una decidida aportació
    a la societat per a la cobertura, flexible i adaptada, de les necessitats financeres i socials
    bàsiques.

    La vocació de servir la societat, constant al llarg de tota la història de "la Caixa", està
    assentada sobre tres valors:

    •   Confiança
    •   Compromís social
    •   Qualitat

    Aquests tres valors constitueixen l'eix de referència per a tota l'organització i la clau
    del nostre model de gestió.

    La confiança que han dipositat en l'entitat els seus més de deu milions de clients ha
    permès a "la Caixa" consolidar-se com la primera caixa d'estalvis i la tercera entitat
    financera espanyola, i representa un estímul i una obligació per a continuar treballant
    amb l'objectiu d'atendre cada dia millor les seves necessitats financeres i socials.

    El compromís�social de "la Caixa", el seu valor diferencial, es manifesta de manera
    directa tant en l'actuació d'Obra Social com en el conjunt de tota la seva activitat
    financera: aconseguint resultats, invertint, creant llocs de treball i desenvolupant una
    tasca en els àmbits social, educatiu, científic, cultural i mediambiental.

    Finalment, la qualitat, basada en la professionalitat de l'equip humà de "la Caixa" i
    en la innovació, és l'eix de la nostra relació amb els clients.

    La�visió�de�"la�Caixa": grup financer líder en el mercat espanyol amb generació de
    valor per a la societat, els clients i els empleats.
© FUOC • PID_00305755                                              32                           Direcció i organització


    L'actuació estratègica de "la Caixa" se sosté en els seus valors identificatius, guies
    d'actuació i conviccions característiques. Entre el conjunt de valors de l'entitat sobre-
    surten els següents: la qualitat, la descentralització, la responsabilitat, la innovació,
    l'eficiència i la seguretat.

    Font: www.lacaixa.es



Una qüestió rellevant quant als objectius empresarials és identificar qui fixa
cada un dels diferents tipus d'objectius que hem assenyalat.


•    El Consell d'Administració i els alts executius fixen la missió, la visió o pro-
     pòsit estratègic, com també els objectius corporatius o globals de l'empresa.


•    Els directius o administradors de nivell intermedi fixen els objectius de les
     diferents divisions o unitats estratègiques de negoci.


•    Finalment, és el director de cada una de les àrees funcionals (màrqueting,
     producció, recursos humans, etc.) qui fixa els objectius de la seva àrea o
     departament.



Tanmateix, si analitzem qui fixa els objectius des d'un punt de vista més am-
pli, és a dir, considerant no solament els directius i accionistes, és necessari
incloure en l'anàlisi la resta de stakeholders o grups d'interès en l'empresa.



    Els stakeholders són els individus o grups els objectius dels quals depe-
    nen del que faci l'empresa i dels quals, al seu torn, depèn l'empresa: ac-
    cionistes, directius, treballadors, sindicats, govern, entitats financeres,
    proveïdors, clients i la societat en general.



L'enfocament que concep l'empresa com una coalició de grups d'interès es
denomina teoria�dels�grups�d'interès. La noció de l'empresa com a institució
que busca l'equilibri entre els interessos de múltiples grups d'interès té una
llarga tradició, especialment a Àsia i Europa continental. Al contrari, els països
anglosaxons han potenciat més el pes dels accionistes, davant el de la resta dels
grups d'interès. El conflicte d'objectius entre els grups es deu a la impossibilitat
d'assolir els objectius de tots ells en el nivell desitjat. Serà necessari identificar
els grups d'interès que hi ha i els seus objectius, així com valorar la importància
de cada grup en l'empresa per a donar prioritat als objectius dels més rellevants.
No obstant això, sempre serà necessari cert equilibri, en molts casos garantit
per les condicions del mercat, per a no posar en perill la supervivència de
l'empresa.
© FUOC • PID_00305755                                      33                           Direcció i organització



2.2.2. Evolució històrica de la problemàtica dels objectius
          empresarials


Les diferents fases per les quals ha passat l'anàlisi dels objectius de l'empresa
al llarg del temps mostra l'evolució de la manera d'entendre l'empresa i el po-
der en la presa de decisions. Aquestes fases es corresponen amb quatre enfo-
caments: l'enfocament de la teoria clàssica, l'enfocament de la teoria gerencial
dels objectius, l'aportació de la teoria de l'organització i la creació de valor com
a objectiu global de l'empresa.


L'enfocament de la teoria clàssica



    La teoria clàssica considera l'empresa i l'empresari la unitat principal del
    sistema econòmic que persegueix maximitzar la seva renda residual o
    benefici.



Es pressuposa que l'empresa és capaç de transformar un conjunt d'inputs o
factors de producció (matèries primeres, mà d'obra, capital, tecnologia i in-
formació) en outputs, sortides, o béns i serveis finals. També es pressuposa
unes restriccions externes imposades pel mercat, com són el preu i l'absència
d'incertesa, ja que es suposa es treballa en un context d'informació perfecta.
A més, l'empresa actua en un horitzó temporal durant el qual persegueix la
maximització del benefici considerant cada període temporal de manera in-
dependent.


Tanmateix, la maximització de benefici com a únic objectiu de l'empresa pre-
senta una sèrie de limitacions que fan, especialment a partir de la dècada dels
quaranta, que deixi de ser realista. Les crítiques tenen a veure amb la impre-
cisió i la relativitat del concepte de benefici, la mateixa noció de maximitza-
ció, la dificultat per a incloure en l'anàlisi els diferents riscos a què s'enfronta
l'activitat empresarial i els conflictes entre objectius que sorgeixen quan qui
dirigeix l'empresa no n'és la propietària.


•    Quant a la primera limitació, les dificultats que hi ha per a definir i quan-
     tificar el benefici tenen a veure amb la seva mesura. El concepte és comp-
     table i està subjecte als criteris de valoració i periodificació adoptats, tant
     si es mesura com a diferència d'ingressos i despeses d'un període com si
     es mesura com a diferència entre el valor comptable dels fons propis en-
     tre dos exercicis econòmics, incloent-hi els dividends pagats. A més, seria
     necessari relacionar el benefici amb alguna de les magnituds rellevants de
     l'empresa (inversió total, capitals propis, etc.) per a poder valorar els resul-
     tats en relació amb els recursos que s'han utilitzat per a la seva obtenció.


•    Respecte a la segona crítica, sembla més d'acord amb la realitat obtenir ob-
     jectius satisfactoris en lloc de pretendre maximitzar-los, ja que l'empresa
     competeix en competència imperfecta i la seva actuació òptima depèn del
© FUOC • PID_00305755                                       34                            Direcció i organització



     comportament de les altres. Addicionalment, el decisor presenta raciona-
     litat limitada, és a dir, no és capaç d'avaluar totes les alternatives possibles,
     i només avalua amb informació incompleta i asimètrica un nombre limi-
     tat d'alternatives.


•    En tercer lloc, no es té en compte el risc associat a l'obtenció del benefici,
     és a dir, en l'anàlisi no es considera la possible variabilitat deguda a cada
     component del benefici.


•    Finalment, la separació que té lloc entre la propietat i la direcció, especi-
     alment en les empreses grans, pot originar conflicte d'objectius.



L'enfocament de la teoria gerencial dels objectius


L'augment de mida i de complexitat en les organitzacions comporta la sepa-
ració entre la propietat i la direcció, és a dir, el propietari i el directiu no són la
mateixa persona. Les decisions ja no poden ser preses pel propietari que busca
la maximització del benefici, sinó que es necessita un equip de professionals
que dirigeixin l'empresa.


El problema és que els interessos, és a dir, les funcions d'utilitat dels propietaris
i la direcció poden ser diferents.


•    La funció d'utilitat dels directius inclou compensacions econòmiques i
     compensacions no econòmiques, com la promoció, l'autonomia, el pres-
     tigi o la seguretat en el lloc.


•    Mentre que els accionistes, com a propietaris, es preocupen per la maxi-
     mització del valor de l'empresa, és a dir, de les accions.



Aquest problema, entre els uns i els altres, s'agreuja especialment quan
l'accionariat de l'empresa està diluït i els directius tenen més poder per a im-
posar els objectius. A més, a l'accionista li resulta difícil quantificar individual-
ment el rendiment de cada directiu en tant que forma part d'un equip i en tant
que, a més, intervenen factors externs que poden condicionar els resultats.


Com a conseqüència d'això, els directius gaudeixen d'una gran discrecionali-
tat en l'empresa que pot fer que s'allunyin de l'objectiu de maximització del
benefici, que pot ser substituït per objectius més pròxims a ells, com la maxi-
mització de la mida o el creixement. A més, la direcció pot recórrer a estratègi-
es de diversificació amb l'objectiu de reduir el risc global de l'empresa. Ara bé,
aquesta actuació no ha de beneficiar necessàriament l'accionista, ja que aquest
pot reduir el seu risc per si mateix amb més facilitat i autonomia comprant
accions d'empreses de diferents sectors.
© FUOC • PID_00305755                                                35                                            Direcció i organització



Per a evitar la discrecionalitat per part de la direcció, la relació dels directius
amb els accionistes es formalitza mitjançant un contracte que intenta compa-
tibilitzar els objectius de totes dues parts. Aquest tipus de contracte es deno-
mina contracte d'agència, i tal com s'ha assenyalat en el mòdul anterior, regula
la relació d'agència entre el principal (en aquest cas, el propietari o accionista)
i l'agent (en aquest cas, el directiu).



    La propietat disposa d'una sèrie de mecanismes de control sobre la direc-
    ció que tracten de vetllar per la confluència d'interessos i que s'estudien
    dins del que es coneix com a govern de l'empresa.



Hi ha mecanismes de control interns i externs.


1)�Mecanismes�de�control�interns


Els mecanismes interns tenen l'origen en la mateixa empresa i es pot distingir
entre la supervisió directa i els sistemes d'incentius.


a)�Supervisió�directa


La supervisió directa implica un control directe per part dels propietaris sobre
l'alta direcció. Se n'encarreguen el consell d'administració, els accionistes ma-
joritaris, els consultors o auditors externs i els mateixos directius per jerarquia
o fins i tot, del mateix nivell, per aconseguir una promoció interna.


De tots els instruments de supervisió directa, el més important és el consell                     Codi Conthe
d'administració. Aquest òrgan de supervisió compleix tres funcions: orientar
                                                                                                   Per a garantir el bon fun-
i impulsar la política de la companyia, controlar la gestió de l'alta direcció                     cionament dels consells
–cosa que inclou nomenar, retribuir i, si escau, destituir els alts directius– i                   d'administració, actualment
                                                                                                   hi ha vigent a Espanya el Codi
servir d'enllaç amb els accionistes i amb l'entorn. El consell està compost per                    unificat de bon govern o Codi
                                                                                                   Conthe.
diferents tipus de consellers: consellers interns (que també són directius) i ex-
terns, que al seu torn es divideixen en dominicals (representants dels accionis-
tes significatius o de referència) i independents (representants dels accionistes
minoritaris).



    La Comissió Nacional del Mercat de Valors demana més transparència
    sobre els sous dels consellers de l'Íbex


    La CNMV va publicar ahir l'informe de govern corporatiu de les companyies de l'Íbex
    corresponent a l'any 2008, en el qual diu que detecta una millora en les pràctiques
    de bon govern. Tanmateix, el regulador creu que les empreses de l'Íbex haurien de
    ser més transparents respecte al sou del consell. Solament el 34% va desglossar les
    retribucions individuals dels seus consellers. La retribució mitjana per conseller va
    caure un 4%.

    El 2008 els cinc-cents set consellers de les trenta-cinc empreses de l'Íbex es van repartir
    un total de 264.000.000,3 euros, un 2,8% menys que el 2007. És una de les dades
    que conté l'informe de govern corporatiu de 2008 de les empreses de l'Íbex. Segons
© FUOC • PID_00305755                                             36                          Direcció i organització


    el document, la retribució mitjana per conseller es va situar en 521.000 euros anuals,
    la qual cosa representa un descens del 4% respecte del 2007.

    Tanmateix, l'informe de la CNMV apunta que aquest descens no és real, ja que té
    l'origen en les indemnitzacions extraordinàries pagades durant el 2007. En cas que
    s'elimini aquest concepte, l'import total de les remuneracions s'ha incrementat un
    2,5% i la retribució mitjana per conseller ha augmentat un 1,5% respecte del 2007.

    L'organisme que presideix Julio Segura constata que les recomanacions del Codi uni-
    ficat que menys se segueixen són les relacionades amb la transparència i el règim
    d'aprovació de les retribucions dels consellers, encara que segons el regulador, s'ha
    millorat alguna cosa respecte a l'any passat. "No obstant això, algunes recomanaci-
    ons com la 40 –que el Consell sotmeti a la Junta un informe sobre la política de
    retribucions– i la 36 –que les remuneracions mitjançant el lliurament d'accions se
    circumscrigui als consellers executius– registren un grau de seguiment inferior al de
    l'any 2007", diu l'informe.

    Només dotze societats (igual que el 2007) van desglossar el sou de cada conseller per
    cada un dels conceptes retributius. Unes altres sis entitats (cinc el 2007) informen de
    la retribució individual de cada conseller en cada òrgan de govern a què pertanyen,
    però no per conceptes retributius. I unes altres tres empreses desglossen les atencions
    estatutàries i dietes, però no la resta dels conceptes de la remuneració.

    A més, el 2008 el 73,3% de les empreses de l'Íbex va posar a disposició dels seus ac-
    cionistes en la Junta General un informe sobre la política de retribucions dels con-
    sellers. Però només el 25,7% de les societats declaren haver-lo sotmès a votació per
    part de l'assemblea. A més, la CNMV assegura que, "en la pràctica totalitat d'aquests
    informes, el contingut dels components de la retribució variable no mostra el grau
    de detall necessari perquè l'inversor en pugui avaluar la racionalitat".

    L'informe també recull el sou de l'alta direcció de les empreses de l'Íbex. El 2008 la
    retribució mitjana per als cinc-cents quinze alts directius de l'índex va ascendir a
    675.000 euros, cosa que representa un increment del 0,9% respecte del 2008, el més
    baix des del 2004.

    Font: Cinco Días (17de juliol de 2009).



b)�Sistemes�d'incentius


Els sistemes d'incentius tracten de vincular el salari dels directius a la consecu-
ció de beneficis i a la creació de valor en l'empresa. Per a això se sol utilitzar la
retribució variable directa a la direcció com a instrument per a fer coincidir la
funció d'utilitat dels directius i dels accionistes. També s'utilitza el lliurament
d'accions o d'opcions sobre accions (stock options). Igualment pot ser útil vin-
cular la promoció en l'empresa a la bona gestió del directiu.


2)�Mecanismes�de�control�externs


Els mecanismes externs es basen en el presumpte poder disciplinador que els
diferents mercats amb què es relaciona l'empresa poden exercir sobre la direc-
ció. Aquests són el mercat d'empreses, el mercat de capitals, el mercat de di-
rectius i el mercat de béns i serveis.
© FUOC • PID_00305755                                       37                                             Direcció i organització



La idea del poder disciplinador dels mercats es refereix al fet que si els directius      Les OPA
no busquen la creació de valor per als accionistes, el mateix funcionament
                                                                                           Les OPA, ofertes públiques
d'aquests mercats els penalitzarà perquè seran acomiadats, deixaran d'estar va-            d'adquisició d'empreses, són
lorats en el mercat de directius, etc. El problema és que perquè els mercats               un mecanisme de control ex-
                                                                                           tern que vol penalitzar el com-
exerceixin pressió sobre els directius, aquests mercats han de ser eficients i en          portament ineficient dels di-
                                                                                           rectius de les empreses.
l'actualitat molts d'aquests mercats no ho són.


La teoria de l'organització



    La teoria de l'organització considera l'empresa com una coalició de
    grups d'interès, de manera que els objectius són el resultat d'un procés
    d'ajust entre els grups que hi participen, que tracten d'assolir els propis
    objectius.



No obstant això, la supervivència de l'empresa és un objectiu que tots els grups
han d'anteposar als interessos particulars. Per tant, el grup que tingui més po-
der en l'empresa, normalment la direcció, ha d'imposar els seus objectius a
la resta, encara que sempre limitat pel mercat i pels objectius de la resta dels
grups.


D'aquesta manera, els objectius de l'empresa es defineixen després d'un procés
intern de negociació i ajust entre els diferents grups participants de l'empresa:
accionistes, directius, treballadors, sindicats, entitats financeres, administraci-
ons públiques, clients, proveïdors i la societat en general.


La creació de valor com a objectiu


Finalment, l'enfocament més actual en la definició dels objectius de l'empresa
se centra en la creació de valor per als accionistes.



    Des del punt de vista de la propietat, l'objectiu de l'empresa consisteix a
    maximitzar la riquesa dels accionistes, que s'aconsegueix maximitzant
    el valor de l'empresa en el mercat.



En la capacitat de l'empresa per a crear valor influeixen les expectatives de
beneficis i el cost d'oportunitat o rendibilitat requerida pels inversors (accio-
nistes i prestadors), que determina el cost de capital o cost dels recursos que
utilitza l'empresa per a finançar les inversions. Aquest últim depèn al seu torn
de tres variables: el cost dels diners o tipus d'interès de l'actiu lliure de risc, les
expectatives sobre la taxa d'inflació i els nivells de risc de l'empresa.


El valor de l'empresa es determina en funció de la capacitat per a generar ren-
des, és a dir, per la rendibilitat dels actius. Per tant, creació de valor i rendibi-
litat són conceptes molt relacionats.
© FUOC • PID_00305755                                               38                               Direcció i organització


    Rendibilitat econòmica i rendibilitat financera

    Es pot distingir entre rendibilitat econòmica i rendibilitat financera. La rendibilitat eco-
    nòmica o rendibilitat que s'obté per actius o inversions (ROA –return on assets– o ROI –re-
    turn on investments– en terminologia anglosaxona) és el quocient entre el benefici abans
    d'interessos i taxes (BAIT) i el total actiu net. La rendibilitat financera o dels fons propis
    és l'indicador més rellevant de la rendibilitat i es calcula pel quocient entre el benefici
    net i els capitals propis. Aquest últim proporciona un indicador acceptable de l'objectiu
    de maximització del valor de l'empresa.


2.3. La responsabilitat social de l'empresa


L'empresa constitueix una de les institucions essencials del context social. En
principi, la seva responsabilitat bàsica és generar riquesa, que es tradueix en
béns i serveis. Tanmateix, l'anàlisi de la responsabilitat social exigeix tenir en
compte la resta de grups d'interès en l'empresa, a més dels accionistes, és a
dir, directius, treballadors, sindicats, govern, entitats financeres, proveïdors,
clients i societat en general.


D'aquesta manera, a l'empresa no solament se li exigeix eficiència en la fabri-
cació de béns i serveis, sinó també que senti una preocupació respecte de totes
les externalitats que ella mateixa genera. Aquesta tendència s'ha vist afavorida
per diversos esdeveniments que han tingut lloc, com ara escàndols financers,
falta d'ètica en el comportament dels directius, catàstrofes ecològiques, crisis
borsàries i alimentàries, etc.



    La responsabilitat social empresarial o de l'empresa es defineix com la
    integració voluntària, per part de les empreses, de les preocupacions
    socials i mediambientals en les seves operacions comercials i relacions
    amb els seus interlocutors.



Constitueix una contribució empresarial al desenvolupament�sostenible. Els
fonaments sobre els quals s'assenta el nou paradigma d'empresa responsable i
sostenible són els següents: obertura i sostenibilitat respecte a l'entorn mitjan-
çant un diàleg autèntic amb els diferents grups d'interès, sentit de comunitat,
capacitat innovadora, consideració del llarg termini i creació de valor.
© FUOC • PID_00305755                                               39                                                      Direcció i organització




    Responsabilitat social corporativa a "la Caixa": Microbank, banc social
    de "la Caixa"


    MicroBank de "la Caixa" és un nou concepte d'entitat financera especialitzada en la
    concessió de microcrèdits a persones en risc d'exclusió social o financera i a col·lectius
    amb recursos limitats o desfavorits, amb l'objectiu de fomentar l'activitat productiva,
    el desenvolupament personal i la creació d'ocupació. MicroBank disposa de micro-
    crèdits socials (operacions amb un interès reduït) i de microcrèdits financers. Tots dos
    estan destinats a finançar projectes econòmics sostenibles promoguts per persones
    que no poden optar a altres tipus de crèdits més convencionals.

    Els microcrèdits socials són les operacions de préstec personal de fins a 15.000 euros
    que s'utilitzen per a finançar projectes d'autoocupació, mentre que els microcrèdits
    financers són operacions de préstec personal de fins a un màxim de 25.000 euros que
    es destinen a finançar petits negocis.

    Font: www.microbanklacaixa.es



Per tant, la responsabilitat social és un compromís de l'empresa que va més
enllà del compliment de les obligacions legals. Es tracta de respondre a les
demandes dels diferents grups socials que afecten les activitats de l'empresa o
que es veuen afectats per aquestes activitats. Es poden distingir tres àmbits de
responsabilitat social: àmbit econòmicofuncional, àmbit de qualitat de vida i
àmbit d'inversió o acció social.

Àmbits de la responsabilitat social

       Àmbit econòmicofuncional                      Àmbit de qualitat de vida                    Àmbit d'inversió o acció social

•    Producció de béns i serveis             •    Nivell de vida general de la societat     •    Promoció de        l'educació,   la   cultura,
•    Creació d'ocupació                      •    Producció de béns d'alta qualitat o soci-      l'esport o l'art
•    Generació de rendes i riquesa                alment acceptables
•    Formació professional dels treballadors •    Relacions correctes amb treballadors,
                                                  proveïdors i clients
                                              •   Preservació del medi ambient



No obstant la importància de la responsabilitat social, hi ha dues perspectives
que representen diferents graus de compromís per part de l'empresa.


•    La primera és la negativa, que limita el compromís de l'empresa al desen-
     volupament�eficient�de�la�funció�econòmica: producció, ocupació i crei-
     xement econòmic, usant els seus recursos en activitats dirigides a incre-
     mentar els beneficis, oposant-se, al seu torn, a un increment addicional de
     la responsabilitat de l'empresa. La societat ha de dictar unes determinades
     regles que l'empresa ha de respectar i només té com a responsabilitat la
     consecució del màxim benefici.


•    La segona perspectiva és la favorable, en què s'exigeix més�compromís�a
     l'empresa amb les relacions laborals, el canvi de valors en la societat, la
     informació als consumidors, etc. amb l'objectiu d'augmentar els beneficis
     a curt i llarg termini mitjançant la millora en la imatge de l'empresa, la
     qual cosa augmenta les vendes. Dins d'aquest enfocament es defensa que
     la maximització del benefici i la creació de valor no són necessàriament
     incompatibles amb un comportament ètic o socialment responsable. Al
© FUOC • PID_00305755                                             40                                            Direcció i organització



     contrari, són els comportaments poc ètics els que perjudiquen la rendibi-
     litat i viabilitat de l'empresa a llarg termini, i redueixen l'eficiència i con-
     fiança del sistema econòmic en conjunt.



La responsabilitat social està íntimament relacionada amb l'ètica en els nego-
cis, si bé aquesta última s'encarrega més de la conducta individual.



    L'ètica tracta de distingir entre el que és bo o dolent, correcte o equivo-
    cat, vici o virtut en un àmbit influït per la controvèrsia i el relativisme.



El mal govern d'una empresa, especialment si està acompanyat d'escàndols, ge-                  Codis de bon govern
nera desconfiança en els mercats financers. Per evitar aquests comportaments
                                                                                                El primer va sorgir al Regne
sorgeixen els codis�de�bon�govern, que fan recomanacions sobre el que és un                     Unit el 1992, el Codi Cadbury.
comportament socialment responsable a les empreses.                                             A Espanya el primer va ser el
                                                                                                Codi Olivencia (1998), des-
                                                                                                prés l'Informe Aldama (2004)
                                                                                                i finalment el Codi unificat de
                                                                                                bon govern o Codi Conthe
    El cas Enron                                                                                (2006).

    A partir de l'any 2000, el moviment internacional de reforma del govern corporatiu
    es va accentuar, especialment després del cas Enron, quan es va declarar la major
    fallida coneguda fins a la data als EUA, amb un actiu superior als 63.000 milions de
    dòlars. Es va produir una concatenació de greus deficiències del govern de l'empresa:
    un CEO i un president que van intentar aprofitar les escletxes legals de la normativa
    comptable (els US GAAP), uns consellers que aprovaven tot el que es presentava en
    les reunions del consell (amb uns honoraris de 300.000 dòlars anuals) i un auditor la
    falta d'escrúpols del qual va portar a la fallida (Arthur Andersen). Com a conseqüència
    d'aquest escàndol i d'altres, el 30 de juliol de 2002 va ser aprovada, al Congrés dels
    EUA, la major iniciativa en govern corporatiu de les últimes dècades en aquest país:
    la Public company accounting reform and investor protection of act of 2002, més coneguda
    com a Llei Sarbanes-Oxley, en honor als seus autors.

    Font: Dirección y Organización (febrer de 2009, núm. 37).



Finalment, cal fer referència als diferents programes i polítiques que les em-
preses posen en marxa per atendre la demanda d'ètica i responsabilitat social,
entre les quals destaquen els codis ètics.


Els codis�ètics estableixen les normes de conducta que han de regir el compor-
tament individual, tant en l'àmbit intern com en les relacions externes amb
proveïdors, clients, creditors i administracions públiques. Se solen centrar en
el compliment de les lleis, l'honestedat i la integritat en el tracte amb els clients
i empleats, no fer un ús incorrecte de la informació confidencial o no ocultar
ni protegir el comportament deshonest d'altres. També defineixen pautes per
a evitar i resoldre conflictes d'interès dins de l'empresa.



    Premis Empresa Flexible 2009. VIII campanya cap a l'equilibri de la
    vida professional i personal


    La conjuntura econòmica no impedeix a les empreses continuar impulsant les mesu-
    res de flexibilitat. Cada vegada són més els comitès d'empresa que participen en el
© FUOC • PID_00305755                                               41                           Direcció i organització


    desenvolupament i difusió de polítiques d'equilibri professional, personal i familiar.
    Les polítiques creatives i de "cost zero", es converteixen en moneda de canvi indis-
    pensable per a les empreses a l'hora d'incentivar els empleats.

    La VIII edició del premi Empresa Flexible s'ha tancat amb 1.831 empreses participants
    a tot el territori nacional, un 3% més que en l'edició anterior. D'aquesta manera,
    es manté la tendència alcista que ha caracteritzat aquesta iniciativa des de la seva
    posada en marxa el 2002, any en què hi va haver cent empreses participants, totes
    de més de dos-cents cinquanta treballadors. En l'actualitat, a més de mantenir-se la
    xifra en augment, la participació per mida és pràcticament igual en les tres categories:
    empresa petita, mitjana i gran.

    Malgrat la situació econòmica, les empreses continuen implantant mesures de flexi-
    bilitat amb l'objectiu de mantenir motivats els empleats i millorar la productivitat.
    "La creativitat i les mesures de cost zero, incloent-hi tot el que estigui relacionat amb
    la flexibilitat horària, representen un avantatge competitiu per a les empreses que
    volen que els empleats estiguin motivats", afirma la directora de CVA Marisa Cruza-
    do. "Davant la crisi i les retallades de personal obligades, les empreses troben en les
    mesures de flexibilitat una oportunitat per a millorar la productivitat i preparar-se
    per al moment en què comenci a produir-se la recuperació."

    Una de les novetats que revela l'anàlisi de la informació recollida és que cada vegada
    són més les empreses que disposen d'un grup de treball, en el qual participen mem-
    bres del comitè d'empresa, per a estudiar les necessitats de la plantilla i que posi en
    marxa mesures que millorin l'equilibri de la vida professional, personal i familiar dels
    empleats. "D'aquesta manera –assenyala Cruzado–, se sumen els esforços de l'empresa
    i els representants dels treballadors per a millorar el clima i la productivitat, i reduir
    temes com l'absentisme, al mateix temps que tots guanyen en qualitat de vida".

    Per comunitats autònomes, la participació més elevada respecte del nombre total
    d'empreses ha estat a la Comunitat de Madrid, amb un total de 965 empreses. La
    segueix Catalunya, amb 235 entitats; Astúries, amb 150, i Múrcia, amb 79 empreses.
    Les 402 restants pertanyen a la resta de comunitats autònomes.

    Les dades d'aquesta edició, tenint en compte la mida de les empreses, mostren un
    lleuger augment en les candidatures d'empreses grans i petites, i un lleu descens en
    el nombre d'empreses mitjanes (de 50 a 249 empleats). "Les xifres demostren que
    el comportament de les grans empreses segueix una trajectòria similar a la d'anys
    anteriors, amb el finançament de les mesures que ja tenien i la posada en marxa
    d'altres de noves, que s'obren pas en els temes de diversitat" –indica Cruzado. "La dada
    de l'augment en les petites empreses és molt significativa, ja que corrobora la tesi que
    davant la crisi, la creativitat i les mesures de cost zero, donaran una oportunitat a
    aquest tipus de companyies. El fet que continuïn implantant mesures de flexibilitat,
    indica l'esforç que estan fent per ser competitives i retenir el talent que necessiten".

    Aquesta iniciativa, organitzada per CVA i Sodexo, té el patrocini de la UOC (Universi-
    tat Oberta de Catalunya), MRW, el Ministeri de Sanitat i Política Social i la Comunitat
    de Madrid. Hi col·laboren, a més, mitjans de comunicació com Dossier Empresarial,
    Expansión&Empleo, La Gaceta de los Negocios, Europa Press, El Observatorio de los RRHH i
    Corresponsables.com. Aquests guardons disposen també de la col·laboració acadèmica
    de l'Institut d'Empresa (IE) i ESADE.

    Font: www.cvalora.com



2.4. La qualitat en la direcció de l'empresa


Un altre element fonamental relacionat amb els objectius empresarials i la
direcció de l'empresa és la qualitat. Actualment, les empreses són en un món
en què la competència s'estableix a escala global i la naturalesa del canvi resulta
una cosa natural. Per fer front a aquestes circumstàncies els directius han de
dotar les empreses d'una forma d'actuació basada en la qualitat, això és, han
de fer una direcció�de�la�qualitat (també coneguda en la seva denominació
anglosaxona com a total quality managament, TQM).
© FUOC • PID_00305755                                     42                           Direcció i organització



La direcció de la qualitat és un viatge sense fi cap a la millora contínua. El
repte de l'empresa és ser més competitiva per mitjà de productes d'alta qualitat
a baix cost.



    La direcció de la qualitat és un mitjà per a aconseguir els objectius de
    qualitat, caminant cap a la millora contínua en tots els nivells organit-
    zatius i utilitzant tots els recursos disponibles per part de l'empresa amb
    el mínim cost.



Per això, es tracta d'un estil de direcció centrat en el client, que, mitjançant la
planificació, organització i control de la qualitat, persegueix la millora contí-
nua, no solament dels béns i serveis, sinó també dels processos, mitjançant el
compromís i el suport de tots els membres de l'empresa.


Per aconseguir-ho és necessari que l'empresa apliqui noves tècniques de direc-
ció que integrin aspectes tècnics i humans amb la finalitat de reduir al mínim
les incoherències i errors originats en les diferents àrees de l'empresa. D'aquesta
manera, la direcció de la qualitat es concentra en l'acompliment de la qualitat
en totes les facetes del negoci, com a pas per a assolir i mantenir un avantatge
competitiu.


La direcció de la qualitat comença amb una decisió�estratègica, una decisió
que ha de prendre l'alta direcció i a la qual ha de donar tot el suport. L'objectiu
principal d'aquesta decisió és assolir una posició avantatjosa per a competir
en un sector a escala global


A continuació vegem breument quina ha estat l'evolució històrica de la con-
cepció de la qualitat en la direcció de les empreses.


•    Per començar, la visió més propera a la concepció moderna de la qualitat
     es pot situar històricament a l'inici�del�segle�XX. Fins al final del segle XIX
     la qualitat era controlada per l'artesà o operari de la fàbrica que elaborava
     un producte, ajustant-se a les demandes del comprador. Tanmateix, aques-
     ta situació va canviar amb l'inici del segle XX, quan, una vegada acabat
     el producte, la qualitat va començar a ser examinada per un responsable
     concret, l'inspector.


•    Al final�dels�setanta aquesta orientació va canviar a causa de la forta com-
     petència que va obligar moltes empreses a ser més eficients per a poder
     competir, la qual cosa va donar lloc al fet que des de llavors la qualitat ad-
     quirís més transcendència. La necessitat d'atendre la qualitat va provocar
     una modificació important en el procés de control de la mateixa qualitat.
     Així, en lloc d'inspeccionar el producte una vegada acabat, el control es
     feia des del principi del procés, la qual cosa permetia disminuir o eliminar
     determinats errors. Aquests canvis van representar una participació més
© FUOC • PID_00305755                                     43                           Direcció i organització



     activa del component humà, un aspecte que en l'actualitat es considera
     absolutament imprescindible per al desenvolupament correcte de la qua-
     litat en qualsevol organització. D'altra banda, els clients adquirien cada
     vegada més poder de negociació, la qual cosa representava per a l'empresa
     conèixer-ne les necessitats i expectatives per a fabricar el que volien i ge-
     nerar un producte de qualitat. Per això, en la concepció moderna del ter-
     me qualitat hi ha implícita la satisfacció de les necessitats i expectatives
     dels clients, que esdevé una funció de tota l'empresa i, per tant, de tots els
     departaments, no solament del de producció. D'aquesta manera, sorgeix
     tota una filosofia (TQM) amb què l'empresa persegueix elaborar, de la ma-
     nera més eficient, béns i serveis que satisfacin els usuaris.



L'enfocament TQM implica un compromís seriós i sincer de l'alta direcció i
la involucració total de totes les persones per a aconseguir l'objectiu comú
de millorar de manera contínua, que s'ha de mantenir amb una cultura de
qualitat.


Aquest compromís per part de l'alta direcció es pot arribar a traduir en la crea-
ció d'una estructura de responsabilitats per a la qualitat, formada per un comi-
tè de qualitat, una direcció de qualitat i uns equips de treball que estableixin
responsabilitats per a tots en la generació d'un nivell de qualitat que satisfaci
els clients.


Ara bé, per a mantenir el sistema TQM a llarg termini, l'empresa ha de desen-
volupar, a mesura que implanta la direcció de la qualitat, una cultura de qua-
litat que reconegui el paper del personal en la satisfacció del client. Aquesta
cultura s'ha d'ajustar a l'estratègia de l'empresa, que considera la qualitat com
un element prioritari. D'aquesta manera, sempre que l'empresa demostri el seu
compromís amb la qualitat, la cultura es converteix en una font d'avantatge
competitiu per a l'empresa. Aquesta cultura d'involucració dels directius s'ha
de manifestar mitjançant la funció del lideratge i mitjançant la participació
de tots els empleats. Per tant, la mera utilització de capital o d'innovacions
tecnològiques ja no és una garantia d'èxit. Cada vegada més, les empreses de-
penen dels recursos humans per a un aprofitament millor de la filosofia TQM.


•    En aquest sentit, durant les últimes�dècades s'ha fet notable la preocupa-
     ció per la gestió de la qualitat a escala internacional. Fruit d'aquest interès
     s'han elaborat diversos models normalitzats de sistemes de qualitat amb la
     finalitat tant d'establir un llenguatge comú, com d'uniformitzar els criteris
     pel que fa a com aconseguir la qualitat. Els models normalitzats es basen
     en normes elaborades per organismes de normalització que gaudeixen de
     renom i de prestigi internacional, tals com ISO –International Organizati-
     on for Standardization o Organisme Internacional per a la Normalització–,
     CEN –Comitè Europeu de Normalització– o AENOR –Associació Espanyola
     de Certificació i Normalització. Aquests models a més són certificables, és
© FUOC • PID_00305755                                             44                           Direcció i organització



     a dir, preveuen la possibilitat que un organisme independent testifiqui que
     l'empresa que sol·licita la certificació compleix les condicions de qualitat
     establertes per la norma presa com a referència.



Entre els models esmentats sobresurt el que estableix la normativa ISO�9000,
inicialment formulada el 1987 des de l'Organisme Internacional per a la Nor-
malització (ISO), i que revisa periòdicament –almenys cada cinc anys– el Comi-
tè Tècnic de la mateixa organització amb l'objectiu de garantir-ne l'adaptació
a l'evolució del concepte de gestió de la qualitat. Les normes ISO 9000 són
normes de qualitat i de gestió contínua de qualitat, que estableix l'Organisme
Internacional per a la Normalització (ISO). Aquestes normes es poden aplicar
en qualsevol tipus d'organització orientada a la producció de béns o serveis.
Es componen d'estàndards i guies relacionats amb sistemes de gestió i d'eines
específiques, com els mètodes d'auditoria.


La família de normes va aparèixer per primera vegada el 1987 i tenia com a
base una norma estàndard britànica (BS); es va estendre principalment a partir
de 1994 i actualment és en la versió 2008, publicada el 13 de novembre de
2008. Actualment, la norma principal de la família és la ISO 9001:2008 - Siste-
mes de gestió de la qualitat - requisits. Una altra norma vinculant a l'anterior
és la ISO 9004:2000 - Sistemes de gestió de la qualitat - guia de millores del
funcionament. Al principi, les normes ISO 9000 de 1994 estaven pensades per
a organitzacions que duien a terme processos productius, per la qual cosa la
seva implantació en empreses de serveis era molt difícil. Amb la revisió de
l'any 2000 es va aconseguir una norma menys burocràtica i per a tot tipus
d'organitzacions, fins i tot per a l'administració pública. Per a verificar que es
compleixen els requisits de la norma, hi ha un seguit d'entitats de certificació
que donen els seus propis certificats i atorguen aquest segell de qualitat, si es-
cau. Aquestes entitats estan vigilades per organismes nacionals que els donen
la seva acreditació.



    Espanya consolida el seu lideratge europeu en certificats
    mediambientals (ISO 14001)


    Segons l'ISO Survey 2007 (publicada al final de 2008), Espanya se situa, per tercer any
    consecutiu, al capdavant d'Europa i tercer del món amb 13.852 certificats basats en
    l'ISO 14001 (certificació de gestió ambiental), cosa que representa un creixement del
    24,51% respecte de l'exercici anterior. Aquesta és la norma de gestió ambiental estrella
    al món, amb 154.572 certificats a 148 països. En qualitat (ISO 9001) Espanya manté
    el segon lloc en el rànquing europeu i el quart al món, amb més de 65.000 certificats.

    El bon ritme de creixement en certificats conforme a l'ISO 14001 ha permès a Espa-
    nya duplicar el seu avantatge en gestió ambiental respecte del segon en el rànquing
    europeu, Itàlia, i consolidar-se com la potència europea en certificació ambiental. En
    només un any, Espanya ha passat d'avantatjar en 1.300 certificats Itàlia a superar-la
    amb més de 2.700 certificats. En concret, Espanya encapçala la llista europea amb
    13.852 certificats. La segueixen Itàlia (en segon lloc amb 12.047), el Regne Unit (en
    tercer lloc amb 7.323), Alemanya (en quart lloc amb 4.877), Suècia (en cinquè lloc
    amb 3.800) i França (en sisè lloc amb 3.476).

    Al final de 2007 es van registrar al món 154.572 certificats ISO 14001, la qual cosa
    comporta un creixement del 21% respecte de l'any anterior. A més, s'ha implantat a 8
© FUOC • PID_00305755                                               45                           Direcció i organització


    nous països, amb la qual cosa ja és present a 148 de tot el món. La norma ISO 14001
    és l'eina més estesa a escala internacional en la gestió ambiental de les organitzacions.
    Al món només ens superen la Xina (30.489) i el Japó (27.955).

    Respecte de la gestió de la qualitat (ISO 9001), Espanya se situa, per tercer any conse-
    cutiu el 2007, segon d'Europa i quart del món, amb 65.112 certificats (el 13,1% més).
    AENOR, l'entitat més valorada pels agents econòmics, ha contribuït a col·locar Espa-
    nya en aquesta posició, amb gairebé 23.000 certificats de qualitat emesos actualment.
    L'ISO 9001 és l'eina de gestió de la qualitat més estesa al món, amb 951.486 certifi-
    cats (el 6% més) a 175 països el 2007 (5 més que fa un any). El novembre de 2008
    s'ha publicat la nova versió de 2008 –que substitueix la de l'any 2000–, que farà més
    senzilla la seva aplicació en les organitzacions sense incloure nous requisits. A més,
    millorarà la seva compatibilitat amb l'ISO 14001. Itàlia (amb 115.359 certificats) és el
    primer d'Europa. En segon lloc se situa Espanya (amb 65.112 certificats) i en tercer,
    Alemanya (45.195); el Regne Unit és el quart (35.517); França, el cinquè (22.9819), i
    Holanda, el sisè (18.922). La Xina, amb 210.773 certificats, lidera el rànquing mun-
    dial de certificats de qualitat (ISO 9001). La segueix Itàlia (115.359) i, en tercer lloc,
    se situa el Japó (73.176). Espanya és la quarta en aquest rànquing mundial.

    AENOR és la certificadora líder del mercat, amb més de 47.000 certificats emesos.
    La certificació mostra la conformitat que una empresa compleix els requisits que
    estableix una norma i ha de ser atorgada per una entitat independent, com és AENOR.

    Font: AENOR (desembre de 2008) i http://www.iso.org/iso/pressrelease.htm?refid=
    Ref1178#



Un altre model que permet mesurar la direcció de la qualitat en l'empresa és el
model�d'excel·lència�de�la�European�Foundation�for�Quality�Management
(EFQM) (vegeu la figura 5), referència fonamental en el context de la Unió
Europea. L'EFQM (European Foundation for Quality Management) va ser fun-
dada el 1988 pels presidents de les catorze majors companyies europees, amb
el suport de la Comissió Europea.


Actualment són membres d'aquesta fundació més de 600 organitzacions, des
de multinacionals i importants companyies nacionals, fins a universitats i ins-
tituts de recerca. La Fundació assumeix el seu paper com a clau en l'increment
de l'eficàcia i l'eficiència de les organitzacions europees, reforçant la qualitat en
tots els aspectes de les seves activitats, i estimulant el desenvolupament de la
millora de la qualitat i assistint-lo. El model d'excel·lència EFQM va ser intro-
duït el 1991 com el marc de treball per a l'autoavaluació de les organitzacions
i com la base per a jutjar els concursants al Premi Europeu de la Qualitat, que
es va lliurar per primera vegada el 1992. Aquest model és el més àmpliament
utilitzat a Europa i s'ha convertit en la base per a l'avaluació de les organitza-
cions en la majoria dels premis nacionals i regionals de qualitat a tot Europa.


Aquest model té com a objectiu ajudar les organitzacions a conèixer-se millor
(es fonamenta en l'autoavaluació) i, en conseqüència, a millorar el seu funci-
onament, la qual cosa les converteix en organitzacions excel·lents.
© FUOC • PID_00305755                                           46                                               Direcció i organització


Figura 5. Esquema del model EFQM
                                                                                                 Web recomanat

                                                                                                Visiteu la pàgina web http://
                                                                                                www.efqm.org per veure en
                                                                                                detall la versió 2010 del mo-
                                                                                                del EFQM.




Citant la Fundació Europea per a la Gestió de Qualitat (EFQM):

    "Les organitzacions veritablement excel·lents es mesuren per la capacitat per a assolir i
    sostenir en el temps resultats excel·lents, que els permeten complir o excedir les expec-
    tatives de tots els seus grups d'interès."



    Implícitament, d'acord amb aquest model, una organització excel·lent
    és la que és capaç d'assolir i sostenir uns resultats equilibrats en el temps,
    que genera valor afegit als clients, en la qual hi ha un lideratge amb vi-
    sió, inspiració i integritat, coherent amb els objectius organitzacionals,
    en la qual es promou i s'aconsegueix el desenvolupament i la implica-
    ció de les persones, com també l'establiment d'aliances, s'apliquen sis-
    temes de gestió per processos, i l'aprenentatge, la innovació i la millo-
    ra contínua formen part de la filosofia vital de funcionament i, a més,
    l'organització desenvolupa tota aquesta activitat essent socialment res-
    ponsable.



La utilització sistemàtica i periòdica del model EFQM per part de l'equip direc-
tiu li permet establir plans de millora basats en fets objectius i aconseguir una
visió comuna sobre les metes a què s'ha d'arribar i les eines que s'han d'utilitzar
per a assolir-les.


Finalment, cal afegir que hi ha altres models de gestió de la qualitat, com són,
el model�iberoamericà�d'excel·lència�en�la�gestió a escala llatinoamericana
i el Malcolm�Baldrige en l'àmbit dels Estats Units, entre altres.


2.5. La innovació en l'empresa


La innovació és un actiu molt rellevant perquè les empreses aconsegueixin
una posició competitiva avantatjosa i té un paper clau en el desenvolupament
econòmic, i la generació de valor, de riquesa i de benestar en la societat. Per
això, tant els organismes públics com les institucions privades han de donar
suport a les iniciatives en aquest camp i crear un entorn propici perquè es
desenvolupin.
© FUOC • PID_00305755                                      47                           Direcció i organització



Schumpeter (1934) va ser un dels primers investigadors que va introduir el
concepte d'innovació en l'àmbit econòmic.



    Per a aquest autor, la innovació és qualsevol manera de fer les coses de
    manera diferent en l'àmbit econòmic: un nou mètode de producció, la
    introducció d'un nou producte, l'obertura d'un nou mercat o la utilitza-
    ció d'una nova font d'aprovisionament.



Així, un empresari innovador està motivat per a assumir el risc d'introduir una
nova idea en el mercat a causa dels beneficis extraordinaris que espera rebre
en el futur. Per a Schumpeter, l'activitat innovadora és la força més important
del creixement econòmic per mitjà de la seva "destrucció creadora".


Des del treball seminal de Schumpeter són molts els autors que han definit la
innovació de maneres molt diverses, sense que s'hagi arribat a una definició
generalment acceptada. Uns han emfatitzat el grau d'innovació i canvi que
representa la innovació per a l'empresa, altres per al mercat i la societat, i altres
l'avenç tecnològic que implica. De vegades són definicions massa genèriques,
però la majoria solen ser recurrents en les al·lusions al canvi, a nous productes
i/o a nous processos.


Una de les definicions més completes és la recollida en el Manual� d'Oslo
(2005):



    La innovació és un procés per mitjà del qual l'empresa genera nous, o
    significativament millorats, productes i/o processos productius o noves
    formes de comercialització o d'organització, amb l'objectiu d'adaptar-se
    a l'entorn i de generar avantatges competitius sostenibles.



D'altra banda, cal assenyalar que tradicionalment els termes innovació, innova-
ció tecnològica o tecnologia s'han utilitzat per a referir-se, unes vegades, al ma-
teix concepte i altres vegades, a conceptes diferents.


•    La innovació és un procés que genera nou coneixement i, de vegades, ge-
     nera noves tecnologies susceptibles de ser aplicades a productes, i proces-
     sos de producció i de gestió.


•    La tecnologia es defineix com un conjunt de tècniques industrials suscep-
     tibles de ser aplicades a un procés productiu.
© FUOC • PID_00305755                                              48                           Direcció i organització




    La innovació pot implicar canvis profunds basats en avenços científics
    i tecnològics. En aquest cas, es parla d'innovació tecnològica.




    Sony llançarà l'ordinador portàtil d'11 polzades més lleuger del món


    La multinacional japonesa Sony llançarà aquest mes una línia d'ordinadors portàtils
    d'11,1 polzades i 655 grams de pes, els més lleugers del món d'aquestes característi-
    ques, ha informat avui el diari Nikkei.

    La denominada sèrie X de la línia Vaio sortirà al mercat japonès el pròxim dia 22,
    el mateix en el qual tindrà lloc el llançament mundial del Windows 7, el sistema
    operatiu dissenyat per a substituir el Windows Vista i que serà l'utilitzat per aquests
    models, va detallar a Efe una portaveu de la companyia.

    Amb una gruix de prop de 14 mil·límetres, la nova sèrie té una autonomia de bateria
    estàndard de deu hores i l'opció d'una de més potent de fins a vint hores.

    Està previst que aquesta línia surti al mercat japonès amb un preu d'entre 110.000 i
    130.000 iens (entre 840 i 990 euros), mentre que a Europa sortirà al mercat aquesta
    tardor i a l'Amèrica Llatina, abans de cap d'any, segons la portaveu.

    Amb aquest llançament, el gegant japonès de l'electrònica busca revitalitzar el mercat
    dels ordinadors, alentit arran de la recessió global.

    Entre abril i juny d'aquest any, el primer trimestre de l'any fiscal nipó, Sony va regis-
    trar unes pèrdues de 37.100 milions de iens (282 milions d'euros), amb un descens
    de les vendes del 19,2% davant el mateix període de 2008.

    Font: Cinco Días (19 d'octubre de 2009).



2.5.1. Tipus d'innovació


Hi ha diferents classificacions de la innovació. Les més utilitzades són les que
distingeixen entre innovació de producte i de procés, i les que distingeixen
entre innovació radical i incremental.


1)�Innovació�de�producte�davant�innovació�de�procés



    La innovació de producte consisteix a oferir al mercat un producte nou
    o millorat.
© FUOC • PID_00305755                                            49                                       Direcció i organització



Pot implicar variacions en els materials o en el disseny o noves funcions del
                                                                                            Innovacions de
producte. També pot consistir a millorar la fiabilitat o a introduir un canvi en            producte
la percepció del client. L'objectiu de la innovació de producte sol ser millorar
la qualitat i la imatge de marca de l'empresa. Per això, les empreses l'objectiu            1958: Chupa Chups
                                                                                            1988: caviar de garotes
primordial de les quals sigui satisfer les necessitats dels clients i orientar-se al        1993: làmpades electròni-
                                                                                            ques de baix consum
mercat optaran per la innovació de producte. Per exemple, es produeix inno-
                                                                                            1996: aigua mineral aro-
vació de producte quan els fabricants d'automòbils augmenten la gamma de                    matitzada
prestacions dels vehicles (GPS, mans lliures, volant de pell, catifes reversibles,
                                                                                            Font: Suárez (2003), i Ló-
etc.).                                                                                      pez-Mielgo, Montes-Peón i
                                                                                            Vázquez-Ordás (2007).



    La innovació de procés consisteix a millorar el procés productiu de
    l'empresa.



Es tracta d'introduir en l'empresa una nova manera de treballar. La innovació
de procés es produeix mitjançant la implantació de nova maquinària, nova
organització en el procés productiu o una variació en aquest procés. Normal-
ment la duen a terme empreses centrades en la tecnologia que tracten de re-
duir els costos en l'empresa. També poden aconseguir més flexibilitat en la
producció, més qualitat del producte o millores en les condicions de treball
dels empleats.


Les innovacions de procés es caracteritzen perquè són més intangibles que les
innovacions de producte i per això mateix són més difícils d'imitar. Aquestes
innovacions de procés també les apliquen les empreses orientades al client, ja
que, en última instància, aquestes innovacions també persegueixen millorar
la relació qualitat-preu dels productes i serveis, i oferir la mateixa qualitat dels
productes a un preu inferior o, mantenint el preu, proporcionant més qualitat.



    Innovacions de procés


    1920: introducció de desnatadores i la seva revolució en els mercats locals asturians
    1960: producció de zinc per mètodes electrolítics
    1989: producció d'energia elèctrica a partir del biogàs
    1996: sistema artificial de fumatge d'embotits

    Font: Suárez (2003), i López-Mielgo, Montes-Peón i Vázquez-Ordás (2007).



No obstant això, sovint les innovacions de producte comporten innovacions
de procés i viceversa. Per exemple, millorar les prestacions dels automòbils
comporta no solament dur a terme variacions en el disseny per a incorporar els
nous components (coixí de seguretat, frens ABS, tancament centralitzat, etc.),
sinó també dur a terme les modificacions oportunes en el procés de fabricació.
A més, identificar una innovació com de producte o de procés depèn de la
perspectiva des de la qual es miri. Per exemple, un programa informàtic pot
ser innovació de producte per a l'empresa que el desenvolupa i una innovació
de procés per a l'empresa que el compra i utilitza.
© FUOC • PID_00305755                                             50                          Direcció i organització




    Innovacions de producte i procés


    1970: primera ampolla de llet esterilitzada
    1993: disseny, fabricació i comercialització d'equips de ventilació per a obres subter-
    rànies
    1994: prestatgeries mecàniques sense cargols
    1999: sistema de calefacció basat en el gres de porcellana

    Font: Suárez (2003), i López-Mielgo, Montes-Peón i Vázquez-Ordás (2007).



Addicionalment, les innovacions que no es poden incloure en les dues catego-
ries anteriors reben el nom d'innovació�en�mètodes�de�gestió. Són les inno-
vacions en l'àmbit comercial, financer i organitzatiu, que acompanyen, donen
suport i potencien el corrent innovador en l'empresa.



    Innovacions de mètodes de gestió


    1991: DuPont introdueix a Astúries la cultura de la gestió orientada a la seguretat
    1997: primer exemple de subcontractació (outsourcing) informàtica entre Suzuki i Sy-
    seca
    1997: implantació a Astúries de la gestió del coneixement per l'empresa TEMPER

    Font: Suárez (2003), i López-Mielgo, Montes-Peón i Vázquez-Ordás (2007).



2)�Innovació�radical�davant�incremental



    La innovació radical té lloc quan s'introdueixen nous productes i/o pro-
    cessos que són totalment diferents dels que ja hi havia.



Aquest tipus d'innovació implica un avenç científic notablement significatiu,
que representa una ruptura total amb la tecnologia del passat, i que permet
una millora substancial. Perquè una innovació es defineixi com a radical s'han
de donar dues circumstàncies: ha d'estar basada en principis científics nous
i/o en desenvolupaments tecnològics nous, i ha de crear capacitats funcio-
nals completament noves (nous productes i/o processos). Com a exemples
d'innovacions radicals podem esmentar l'aparició de la bombeta, el transistor,
el ferrocarril, l'ordinador personal, el forn de microones o el telèfon mòbil.



    La innovació incremental consisteix a fer petites modificacions en els
    productes i/o processos emprant les tecnologies actuals.



Aquest tipus d'innovació no comporta una ruptura amb els fonaments del co-
neixement científic i tecnològic acumulat fins a aleshores i millora el rendi-
ment de les capacitats funcionals dels productes i processos. Les innovacions
© FUOC • PID_00305755                                 51                         Direcció i organització



incrementals solen ser les més freqüents. Exemples d'innovació incremental
són el sistema de no-degoteig dels envasos, el ratolí sense fil, la tecnologia
Bluetooth en els mòbils, etc.
© FUOC • PID_00305755                                      52                           Direcció i organització



3. Estratègies empresarials




3.1. Introducció


L'objectiu d'aquest apartat és apropar l'estudiant a la formulació d'estratègies
en l'empresa. Per a això, en primer lloc definim l'estratègia empresarial i
n'identifiquem els nivells. A continuació ens centrem en el nivell de negoci
per a estudiar les estratègies competitives. Finalment, estudiem el nivell cor-
poratiu o global de l'empresa, en el qual s'analitzen dos tipus de decisions: la
direcció de desenvolupament que segueix l'empresa i el mètode o forma de
desenvolupament que empra.


En finalitzar aquest apartat, l'estudiant ha de saber el següent:


•    Saber definir l'estratègia empresarial i distingir-ne els tres nivells: corpora-
     tiu, competitiu i funcional.
•    Ser capaç d'identificar si una empresa competeix en lideratge en costos o
     en diferenciació de producte/servei.
•    Saber discernir entre les diferents direccions de desenvolupament que pot
     dur a terme l'empresa: expansió, diversificació, reestructuració o interna-
     cionalització.
•    Comprendre com tria l'empresa entre els diferents mètodes de desenvolu-
     pament de què disposa: creixement intern, creixement extern i acords de
     cooperació.


3.2. Estratègies empresarials


Vegem, a continuació, què s'entén per estratègia empresarial, i també quins ele-
ments i nivells fonamentals té.


3.2.1. Definició d'estratègia empresarial


Malgrat la importància de l'estratègia empresarial pel fet que tracta d'assegurar
la supervivència i la prosperitat de l'empresa, no hi ha consens sobre la seva
definició. Alguns autors se centren en el seu contingut, d'altres la defineixen
en relació amb el mercat i d'altres destaquen el paper dels recursos i capacitats
que mobilitza l'empresa.


De manera genèrica, podem definir l'estratègia com un nexe entre l'empresa
i l'entorn, fonamentalment, l'específic, que es defineix per les relacions
d'aquesta amb clients, competidors i proveïdors.
© FUOC • PID_00305755                                       53                           Direcció i organització




     Per tant, l'estratègia consisteix a decidir la manera en què l'empresa uti-
     litza els seus recursos, considerant l'entorn en el qual opera, per a satisfer
     els objectius a llarg termini, així com la manera en la qual s'organitzarà
     per dur-los a terme.



Així, doncs, les característiques principals de l'estratègia són les següents:


•     L'estratègia constitueix un procés interactiu entre l'empresa i l'entorn.
•     L'estratègia implica un plantejament de missions i objectius a llarg termini.
•     L'estratègia ha d'establir les polítiques i objectius a curt termini o de caràc-
      ter immediat o operatiu, amb la consegüent adequació de mitjans.
•     L'estratègia persegueix defensar la competitivitat i donar-hi suport.

Figura 6. Definició d'estratègia




Font: Grant (2004, pàg. 40).



Ja que l'estratègia té una funció de nexe, entre l'empresa i el seu entorn, ad-
quireix una importància clau l'ajust� estratègic. Es necessita que l'estratègia
empresarial sigui coherent amb les característiques de l'entorn i amb les ca-
racterístiques internes de l'empresa quant a objectius i valors, recursos i capa-
citats, i estructura i sistemes. D'aquesta manera, les empreses fracassen si no
aconsegueixen aquest ajust empresa-estratègia-entorn i, per exemple, creixen
més del que els seus recursos i capacitats els permeten, o no atenen els can-
vis en els gustos i necessitats dels clients. Hem de tenir en compte la creixent
complexitat, dinamisme i incertesa de l'entorn que dificulta ja no solament
preveure la situació futura, sinó també entendre els canvis que es produeixen
en l'entorn general i específic.



     Aquestes condicions canviants de l'entorn representen un repte cons-
     tant per als directius de les empreses, que necessiten anticipar-se als
     canvis actuant de manera proactiva, no solament reactiva.



Per tant, podem dir que perquè l'estratègia empresarial tingui èxit es necessiten
quatre elements:


•     Objectius senzills, consistents i a llarg termini
•     Coneixement profund de l'entorn competitiu
•     Valoració objectiva dels recursos
•     Implantació o posada en marxa eficaç
© FUOC • PID_00305755                                     54                           Direcció i organització



3.2.2. Elements i nivells de l'estratègia empresarial


Per a fer operatiu el concepte d'estratègia és necessari definir-ne els elements
i identificar els diferents nivells que hi ha.


Quant als elements, distingim quatre components fonamentals: l'àmbit o
camp d'activitat, les capacitats distintives, els avantatges competitius i les si-
nergies.


•    L'àmbit� o� camp� d'activitat es refereix a les indústries i mercats en els
     quals competeix l'empresa. Posa de manifest els negocis –combinacions
     producte/mercat– a què es dedica o es dedicarà l'empresa. D'aquesta ma-
     nera, l'àmbit queda configurat per la cartera d'activitats o cartera de nego-
     cis de l'empresa.


•    Les capacitats�o�competències�distintives són la totalitat de recursos (fí-
     sics, tècnics, financers, humans, etc.), habilitats i coneixements (tecno-
     lògics, organitzatius, directius, etc.) tant presents com potencials que té,
     controla i domina l'empresa, com també el nivell i el model de desenvo-
     lupament d'aquestes capacitats.


•    Els avantatges�competitius sorgeixen de l'explotació o de l'aprofitament
     adequat d'alguna capacitat distintiva que resulta clau dins de la indústria
     en la qual es troba l'empresa, per exemple, tenir una patent, accés privile-
     giat a algun recurs, mà d'obra molt qualificada, etc.


•    Les sinergies consisteixen en la creació de valor per la integració i com-
     plementarietat de les diferents activitats de la cartera de negocis, de ma-
     nera que la seva suma sigui més avantatjosa que els resultats individuals
     de cada negoci.



Encara que els quatre elements són importants en tots els nivells de l'estratègia,
uns tenen més pes en uns nivells que en d'altres. A continuació definim els
nivells esmentats. Així, en l'empresa diferenciem tres nivells de l'estratègia:
nivell corporatiu o global, nivell competitiu o de negoci i nivell funcional.


•    En el nivell�corporatiu�o�global es defineixen les estratègies corporatives
     o d'empresa. Aquestes responen a la pregunta: en�quin�negoci�o�negocis
     hauríem�d'estar�presents? És l'alta direcció la que pren aquestes decisions.
     Delimiten l'àmbit o camp d'activitat de l'empresa mitjançant la diversifi-
     cació, la integració vertical, les fusions i adquisicions o la reestructuració,
     entre d'altres. A més, també es determina l'assignació dels recursos entre
     els diferents negocis de l'empresa. L'àmbit o camp d'activitat i la cerca de
     sinergies entre els negocis de l'empresa són els components de l'estratègia
     més importants en aquest nivell.
© FUOC • PID_00305755                                             55                               Direcció i organització



•    En el nivell�competitiu�o�de�negoci es defineixen les estratègies compe-
     titives o de negoci, de manera que en cada negoci de l'empresa es pot res-
     pondre a la pregunta: com�hauríem�de�competir�en�aquest�negoci? En
     aquest nivell els directius intermedis s'ocupen de definir com competirà
     l'empresa en cada un dels seus negocis. Per a prosperar en les diferents
     indústries en les quals és present, l'empresa necessita aconseguir un avan-
     tatge competitiu sobre els seus rivals a partir de les capacitats distintives
     de què disposa. Per això, les capacitats distintives i l'avantatge competitiu
     constitueixen els elements fonamentals d'aquest nivell.




    Un concepte rellevant que sorgeix en aquest nivell és el d'unitat es-
    tratègica de negoci (UEN), que es defineix com un conjunt homogeni
    d'activitats o negocis, des del punt de vista estratègic, és a dir, per al
    qual és possible formular una estratègia competitiva comuna i alhora
    diferent de l'estratègia adequada per a altres activitats i/o unitats estra-
    tègiques.


    UEN

    Aquestes unitats estratègiques de negoci es defineixen a partir de les característiques dels
    productes de l'empresa, dels mercats en què és present i de la tecnologia que empra. Per
    exemple, una empresa que fabrica cotxes, motos i ordinadors pot tenir dues unitats estra-
    tègiques de negoci, una que inclogui els cotxes i les motos, i una altra per als ordinadors.
    Igualment, una empresa que distribueix un mateix producte internacionalment pot tenir
    com a unitats estratègiques de negoci Espanya, Europa, Amèrica i la resta del món.

•    En el nivell�funcional es defineixen les estratègies funcionals. En aquest
     nivell es decideix com s'han d'utilitzar i aplicar les capacitats distintives
     de l'empresa en cada àrea funcional. El director o responsable de cada
     àrea (producció, finances, màrqueting, recursos humans i R+D) és qui pren
     aquestes decisions. Per tant, en aquest nivell els elements més importants
     de l'estratègia són les capacitats distintives i les sinergies que es poden
     aconseguir compartint els recursos i les habilitats.
© FUOC • PID_00305755                                        56                      Direcció i organització


Figura 7. Nivells i components de l'estratègia empresarial




A continuació, en els subapartats següents analitzem més detalladament les
estratègies competitives i les estratègies corporatives. A les estratègies funcio-
nals es dedica l'últim mòdul de l'assignatura, en el qual s'analitza l'àrea de re-
cursos humans, l'àrea de màrqueting, l'àrea de producció i l'àrea financera.


3.3. Estratègies competitives


Com hem assenyalat en l'apartat anterior, l'estratègia competitiva estableix
com ha de competir l'empresa en cada negoci.



    L'estratègia competitiva es defineix com el conjunt d'accions ofensives
    i defensives que es posen en marxa per a assolir una posició avantatjosa
    davant la resta de competidors, que es tradueixi en la consecució d'un
    avantatge competitiu sostingut al llarg del temps i d'una rendibilitat
    més elevada.



D'aquesta manera, l'estratègia competitiva es converteix en la forma o mitjà
per a assolir l'avantatge competitiu.



    L'avantatge competitiu es defineix com un conjunt de característiques
    diferenciadores respecte dels competidors, que permeten aconseguir
    una posició relativa per a competir, així com una rendibilitat superiors.



Ara bé, perquè aquestes característiques diferenciadores donin lloc a
l'avantatge competitiu han d'estar relacionades amb algun factor� d'èxit en
la indústria, representar una diferència substancial davant els competidors i
aconseguir mantenir l'avantatge competitiu davant canvis de l'entorn i acci-
ons de la competència.
© FUOC • PID_00305755                                   57                          Direcció i organització



La tipologia d'estratègies competitives més estesa i acceptada és la de Porter
(1982). Porter distingeix tres estratègies competitives genèriques en funció de
l'avantatge competitiu que genera i l'àmbit competitiu: lideratge en costos, di-
ferenciació de producte i segmentació de mercat. No obstant això, la segmen-
tació de mercat és una estratègia de lideratge en costos o de diferenciació de
producte, però amb un àmbit d'aplicació més reduït, això és, en comptes de la
indústria, un segment d'aquesta. És per això que analitzarem només les estra-
tègies de lideratge en costos i diferenciació de producte.

Figura 8. Estratègies competitives genèriques




Porter defensa que les empreses han d'optar per un tipus d'avantatge competi-
tiu o un altre –costos o diferenciació– perquè altrament corren el risc de que-
dar "atrapades o encallades a la meitat", cosa que farà que la seva posició en
la indústria sigui pitjor que la dels competidors que es van decantar bé pel
lideratge en costos bé per la diferenciació de producte.


Tanmateix, això no ha resultat del tot cert en la realitat empresarial. En
l'actualitat són moltes les empreses que opten per estratègies híbrides o inter-
mèdies que es caracteritzen per oferir productes d'alt valor afegit a un preu no
gaire alt. Aquestes empreses assoleixen una posició avantatjosa en el mercat
sostenible a llarg termini. Avui en dia, per a ser líders en els seus sectors les
empreses han d'aconseguir maximitzar l'interès dels clients combinant una
diferenciació eficaç amb costos baixos. Aquest és el cas d'empreses líders en
els seus sectors com Inditex o Dell.


3.3.1. Lideratge en costos



    L'estratègia de lideratge en costos consisteix a fabricar amb costos infe-
    riors als dels competidors un producte o servei semblant.



L'avantatge en costos permet a l'empresa reduir els seus preus fins a arribar a
anul·lar el marge del seu competidor directe.


Hi ha un conjunt de factors que permeten que l'empresa assoleixi l'avantatge
competitiu en costos:
© FUOC • PID_00305755                                     58                           Direcció i organització



•    Efecte�experiència: es produeix quan a causa de l'experiència acumulada
     per l'empresa, el cost real del valor afegit total de l'empresa disminueix en
     termes unitaris. L'efecte experiència és una barrera d'entrada molt efectiva
     per als nous competidors que volen accedir a la indústria i un avantatge
     competitiu sòlid per a l'empresa que acumula l'efecte esmentat.


•    Economies�d'escala: es produeixen quan en augmentar el volum de pro-
     ducció disminueix el cost unitari del producte. Es poden generar tant en el
     procés productiu com en altres activitats, com ara aprovisionament, màr-
     queting o R+D. Per exemple, tenen lloc quan es fabriquen cotxes en massa
     en una cadena de muntatge.


•    Economies�d'aprenentatge: s'aconsegueixen mitjançant l'augment de les
     habilitats individuals i la millora de les rutines organitzatives. Per exemple,
     s'aconsegueixen en repetir sempre la mateixa tasca.


•    Tècniques�de�producció: com la reenginyeria dels processos productius i
     el desenvolupament d'innovacions de procés.


•    El redisseny�del�producte per a simplificar el procés productiu mitjançant
     una estandardització més gran dels dissenys i components.


•    Condicions avantatjoses en l'accés�a�les�entrades (inputs).


•    Avantatges de localització que permeten reduir els costos de transport o
     tenir costos salarials més baixos que la resta dels competidors.


•    Tenir un fort poder�de�negociació amb els proveïdors.


•    Mantenir rígids controls�de�costos en totes les activitats de l'empresa.


•    Tenir capacitat per a ajustar�la�capacitat�productiva instal·lada davant
     de canvis en la demanda.


•    Laxitud organitzativa o ineficiència-X: consisteix en el fet que els direc-
     tius i empleats permetin cert grau de relaxació en la feina per evitar la
     ineficiència.



Tanmateix, aquesta estratègia també presenta una sèrie de riscos que poden
fer desaparèixer l'avantatge en costos:


•    Exigeix una vigilància constant dels costos que requereix adoptar les noves
     tecnologies de procés i reinvertir en els equips.
© FUOC • PID_00305755                                                59                            Direcció i organització



•    Inflexibilitat davant dels canvis en la demanda o davant d'innovacions
     tecnològiques. Una atenció constant als costos pot fer que l'empresa deixi
     d'atendre les necessitats dels clients i redueixi així les inversions en anàlisi
     del mercat, inversions en R+D, etc.


•    Augment dràstic en el preu dels factors productius: matèries primeres, per-
     sonal, etc.




    El fabricant indi Tata compleix la seva promesa de llançar un cotxe de
    menys de 2.000 euros


    Ratan Tata, el president del grup indi del mateix nom, ha fet realitat el seu projecte:
    oferir a la societat índia un vehicle de quatre rodes de quatre o cinc places que, gràcies
    a un preu inferior a 2.000 euros, pugui estar a l'abast d'una gran majoria. Finalment,
    aquest cotxe ja és una realitat i es va presentar ahir en la jornada inaugural del Saló
    de l'Automòbil de Nova Delhi.

    Amb el Nano, que així s'ha anomenat el model, Tata ofereix un autèntic vehicle
    de baix cost a la mida de l'Índia on el Dacia Logan –el model low cost europeu per
    excel·lència que Renault produeix allà en societat amb Mahindra– solament és asse-
    quible per a una petita part dels 1.100 milions d'indis, a causa del seu preu de 7.000
    euros.

    Fa anys que el president del grup Tata, que cedeix el 66% dels seus guanys a obres
    de beneficència, perseguia la idea d'oferir un vehicle suficientment econòmic, amb
    capacitat per a la família mitjana índia, composta pel matrimoni i dos o tres nens,
    que els proporcionarà més protecció que la moto.

    D'aquests vehicles de dues rodes se'n matriculen cada any a l'Índia més de cinc mili-
    ons d'unitats i hi arriben a viatjar fins a cinc persones: el pare, la mare i tres fills. No
    és d'estranyar que en aquestes condicions, malgrat el petit parc automobilístic que hi
    ha, el trànsit causi 100.000 morts anuals.

    Inicialment, el projecte del cotxe de 2.000 euros estava basat en una estructura tu-
    bular, tipus mecano, amb un motor bicilíndric, de 600 centímetres cúbics, que amb
    prou feines li permet assolir els 70 km/h. La idea era produir-ne només els compo-
    nents i muntar els cotxes a qualsevol taller. Amb aquesta fórmula, a més d'oferir un
    cotxe barat es generava ocupació a tot el país.

    Finalment, Tata ha decidit lliurar cotxes complets, que són construïts en una nova
    fàbrica –que pot produir 200.000 cotxes l'any– en el deprimit estat de Bengala. La
    planta ha representat una inversió de 170 milions d'euros. La carrosseria ha estat
    dissenyada per l'Institut Idea, de Torí, que ja va definir les línies del Tata Indica. El
    cost del desenvolupament del cotxe ha estat d'uns 280 milions d'euros.

    El Nano, que es posarà a la venda al final d'any, és un model destinat al mercat local,
    encara que també es podria exportar a algun mercat emergent. Tanmateix, seria una
    quimera la seva importació a Europa, ja que no superaria la restrictiva normativa de
    seguretat ni tampoc la d'emissions.

    Font: El Mundo (11 de gener de 2008).
© FUOC • PID_00305755                                                60                           Direcció i organització



3.3.2. Diferenciació de producte



    L'estratègia de diferenciació consisteix a fer oferta en el mercat d'un pro-
    ducte/servei similar al d'una altra empresa però amb certes característi-
    ques que fan que el client el percebi com a únic i que per això mateix
    estigui disposat a pagar un preu superior.



L'avantatge competitiu en diferenciació té l'origen en una sèrie de variables:


1)�Característiques�del�producte�o�servei. Al seu torn inclouen:


•    Característiques físiques del producte (mida, forma, color, tecnologia).
•    Rendiment del producte (fiabilitat, consistència, sabor, rapidesa, durada i
     seguretat).
•    Complements del producte (rapidesa de lliurament, flexibilitat, servei
     postvenda).
•    Aspectes intangibles (consideracions socials, emocionals, psicològiques i
     estètiques a la cerca d'estatus i exclusivitat). Les característiques intangi-
     bles són molt importants en productes o serveis les qualitats i rendiment
     dels quals són molt difícils de comprovar, per exemple, cosmètics, serveis
     mèdics i educació.


2)� Forma� en� la� qual� l'empresa� fa� negocis� i� es� relaciona� amb� els� clients.
Això es vincula també amb la cultura empresarial, el seu comportament ètic i
socialment responsable i la reputació en el mercat.


3)�Característiques�del�mercat, és a dir, la varietat de gustos i necessitats dels
clients que trobem en el mercat.


No obstant això, l'avantatge competitiu en diferenciació es pot veure en perill
per una sèrie de factors que poden aparèixer:


•    Que la diferència de preu davant un producte no diferenciat sigui massa
     gran i que, per tant, perdem la fidelitat dels clients.
•    Que apareguin falsificacions o imitacions dels productes que perjudiquin
     la imatge de marca, ja que el producte original perd exclusivitat.
•    Que el client deixi de percebre el producte diferenciat com a únic en el
     mercat. Per a evitar-ho l'empresa ha de fer fortes inversions en R+D.



    Inditex s'instal·la en els dominis de la jet set


    'Tots dos'. Aquest és el suggeridor significat en llatí del nom de la nova marca del
    Grup Inditex, Uterqüe. El llançament ha tingut lloc a Madrid, Barcelona i la Corunya
    simultàniament. A les tres ciutats s'han obert locals les dimensions dels quals oscil·len
    entre els 150 i els 250 metres quadrats. I tots llueixen els seus aparadors a les avingudes
    comercials més cares. L'objectiu: plantar cara a les firmes d'alta costura, un segment
    en el qual el grup gallec –pare de la moda popular a Espanya– no tenia presència.
© FUOC • PID_00305755                                                61                           Direcció i organització


    L'oferta comercial d'aquesta nova marca està formada per bosses, sabates, carteres,
    paraigües i altres accessoris, com ara de marroquineria i bijuteria, al costat d'una ela-
    borada col·lecció de peces en tèxtil i pell. Els productes s'empaqueten a l'estil de les
    grans marques, com ara Loewe, i els seus preus, més elevats de l'habitual en les mar-
    ques d'Inditex, busquen competir amb els de Bimba & Lola, la reeixida marca creada
    per les nebodes d'Adolfo Domínguez.

    Uterqüe vol oferir una àmplia col·lecció de tardor-hivern per a una dona amb un estil
    distingit, elegant i clàssic. A més, el grup no descarta ampliar, en un futur, el concepte
    a la moda masculina.

    Els productes tenen dissenyadors exclusius, per la qual cosa la resta de marques de
    l'empresa, com a Zara, Massimo Dutti i Stradivarius, continuaran oferint els seus
    propis complements. D'aquesta manera es diferenciaran dels principals competidors,
    Mango Touch i Adolfo Domínguez Complementos, que comparteix productes amb
    les seves filials.

    Tant la ubicació com el disseny dels comerços, amb elegants aparadors, estan cuidats
    fins al detall més mínim. A Madrid es poden trobar dos establiments: un al carrer de
    Fuencarral 144 i l'altre al número 40 del sofisticat carrer Serrano, en un local entre
    les grans marques italianes de luxe Max Mara i Salvatore Ferragamo. A Barcelona, els
    carrers escollits han estat el Passeig de Gràcia 65 i el Portal de l'Angel 15-17. En aquest
    última, Uterqüe es troba en un local al costat d'altres botigues del mateix grup. La
    cinquena, i última de moment, s'ha inaugurat a la plaça de Lugo, 21, a la Corunya.

    La logística d'aquesta nova cadena serà fidel a la resta de formats d'Inditex. Estarà
    preparada per a la renovació constant a través de tres peticions per setmana i conti-
    nuarà amb la seva vocació internacional. Abans del tancament de l'exercici pretén
    obrir entre vint i trenta locals en emplaçaments emblemàtics de ciutats d'Espanya,
    Portugal i Grècia.

    A les botigues, inspirades en l'elegància i el disseny dels antics clubs i biblioteques an-
    gleses, predomina el mobiliari de fusta, amb àmplies taules negres i prestatgeries amb
    aspecte rugós. A més, els establiments disposen d'espais delimitats per la il·luminació
    que creen una atmosfera càlida, que afavoreix el consum responsable d'energia.

    Font: El Mundo (20 de juliol de 2008).



3.4. Direccions de desenvolupament empresarial


En l'apartat 3.2 s'ha introduït la diferència entre estratègia corporativa i estra-
tègia competitiva o de negoci. L'estratègia corporativa s'encarrega principal-
ment de les decisions sobre l'àmbit de les activitats de l'empresa, és a dir, de-
termina on competeix l'empresa (combinació producte/mercat). L'estratègia
competitiva, tal com hem vist en l'apartat anterior, se centra en com compe-
teix l'empresa en els diferents negocis en els quals s'ha decidit entrar en el ni-
vell corporatiu. En aquest apartat ens centrarem en el nivell corporatiu.


Dins del nivell corporatiu hi ha dues decisions importants per prendre:


•    Quina direcció de desenvolupament seguirà l'empresa?
•    Quin mètode emprarà?


En aquest apartat ens centrem en la primera de les decisions del nivell corpo-
ratiu. Les diferents direccions per al desenvolupament de l'empresa configu-
raran el camp d'activitat de l'empresa.
© FUOC • PID_00305755                                            62                         Direcció i organització



La tipologia de direccions de desenvolupament més acceptada en la literatura
és la d'Ansoff (1976), que en funció de la relació que tenen els negocis (mercats
i productes) tradicionals amb els nous identifica dues direccions de desenvo-
lupament: expansió�i�diversificació.



     Quan el producte, el mercat o totes dues coses continuen essent el tra-
     dicional, la direcció de desenvolupament és l'expansió, en què es distin-
     geix entre desenvolupament de mercats i desenvolupament de produc-
     te o penetració en el mercat, respectivament. Si tant el producte com
     el mercat són nous, llavors la direcció de desenvolupament és la diver-
     sificació.


Figura 9. Tipologia d'Ansoff




Font: Ansoff (1976, pàg. 144).



La penetració�en�el�mercat consisteix a incrementar el volum de vendes en
els mateixos mercats amb els mateixos productes per a aconseguir nous clients
o augmentar el consum dels clients tradicionals. Se sol dur a terme mitjançant
campanyes publicitàries, promocions, descomptes, etc.



     Banesto regala portàtils per captar nòmines


     Banesto inicia dilluns una campanya per a captar 100.000 nòmines fins al juliol. Per
     aconseguir el seu objectiu regala un ordinador portàtil HP per nòmina domiciliada.

     Font: CincoDías.com (1 de febrer de 2008).



El desenvolupament�de�producte consisteix a vendre nous productes en els
mercats tradicionals. Els nous productes milloren les prestacions dels produc-
tes tradicionals i atenen millor les necessitats dels clients.
© FUOC • PID_00305755                                             63                          Direcció i organització




    Les sis fulles de Gillette


    Gillette inverteix deu anys en una nova maquineta per mantenir el seu lideratge.
    Quantes fulles necessita un home per a afaitar-se? Gillete aposta per sis. La companyia
    ha llançat una nova maquineta de cinc fulles frontals i una de posterior per continuar
    creixent. Aquest model, successor de la Mach3 (tres fulles i un 40% més barata), és
    clau per a Gillete, sobretot perquè és el primer producte que treu a la venda des de
    la seva fusió amb Procter & Gamble fa dos anys. L'objectiu és facturar més de 1.000
    milions de dòlars l'any amb aquest nou producte.

    Font: El País (28 de gener de 2007).



En el desenvolupament�de�mercats l'empresa tracta d'introduir els seus pro-
ductes en nous mercats, entenent per nous mercats el següent: ampliació de
l'àmbit geogràfic, entrada en algun segment del mercat o desenvolupament
de noves aplicacions dels productes existents.



    ACS pren el control de la tercera constructora mundial per vendes


    ACS aconsegueix un trampolí per a la seva expansió internacional, sobretot als Estats
    Units. El grup s'ha convertit en primer accionista de la constructora alemanya Hoch-
    tief, tercera del món en mida, després de comprar-ne el 25% per 1.264 milions.

    Hochtief és la tercera constructora del món per vendes i, segons les seves dades, tam-
    bé el primer contractista internacional, per davant de la constructora sueca Skanska i
    de la francesa Vinci. La major aportació per a la companyia espanyola és la interna-
    cionalització que li permet la nova participada.

    Font: CincoDías.com (22 de març de 2007).




    So de primera per a l'automòbil


    Bang & Olufsen ha desenvolupat exclusivament per a Audi un sofisticat sistema de
    so, l'Advanced Sound System. Van decidir entrar en el negoci de l'automoció perquè
    volien oferir un sistema d'àudio per a l'automòbil que fos tan bo com un per a la llar.

    Font: Cinco Días (24 de maig de 2008).



La diversificació consisteix a introduir-se simultàniament en nous productes
i nous mercats. Aquesta direcció de desenvolupament comporta certa ruptura
amb la situació passada. Fa més divers el camp d'activitat i exigeix nous recur-
sos i capacitats relacionats amb els factors d'èxit dels nous entorns competitius
en els quals entra l'empresa. Hi ha dos tipus de diversificació: diversificació
relacionada i diversificació no relacionada.


En la diversificació�relacionada, els negocis nous mantenen certa relació amb
els tradicionals. El motiu principal d'aquesta direcció de desenvolupament és
generar i explotar sinergies productives o comercials per a aprofitar millor
d'aquesta manera els recursos, les habilitats i els coneixements de l'empresa i
© FUOC • PID_00305755                                             64                           Direcció i organització



donar lloc a nous avantatges competitius. El problema és que les sinergies no
es produeixen de manera automàtica i, a més, per a aconseguir-les cal incórrer
en costos.



    Infinity System s'aventura en el negoci de l'energia solar


    Infinity System, el fabricant espanyol d'ordinadors Airis, ha diversificat el seu negoci
    amb una nova divisió dedicada a l'energia solar. La companyia instal·larà parcs solars
    per produir energia i plafons amb la seva marca pròpia Airis per a habitatges.

    Font: Cinco Días (4 de setembre de 2006).



En la diversificació�no�relacionada, la ruptura és radical, els nous negocis no
mantenen relació amb els tradicionals. En aquest cas, l'objectiu principal és
reduir el risc global de l'empresa col·locant els recursos en negocis que no estan
relacionats. Per tant, solament és possible que es generin sinergies financeres
i sinergies directives.



    Jove converteix en vi de "gourmet" els guanys del "totxo"


    L'empresari gallec Manuel Jove Capellán –fundador de la immobiliària Fadesa– s'ha
    passat al negoci del vi. Ja ha comprat bodegues en què ha invertit prop de 25 milions
    d'euros.

    Font: El Mundo (13 de gener de 2008).



Dins de la diversificació relacionada hi ha un cas especial que rep el nom
d'integració�vertical. La integració vertical consisteix a entrar en negocis nous
que estan relacionats amb els tradicionals pel cicle de producció. Es denomi-
na integració vertical cap a enrere si es passa a fer l'activitat del proveïdor, i in-
tegració vertical cap endavant si és la del distribuïdor. La integració vertical vol
reduir costos i millorar la posició estratègica de l'empresa en estar tot integrat
en una mateixa organització. Tanmateix, produeix problemes importants com
l'augment del risc global de l'empresa, la reducció de la flexibilitat i l'increment
de la complexitat organitzativa.



    La filial espanyola de Coca-Cola crea la pròpia agència de màrqueting i
    publicitat


    La filial espanyola del gegant dels refrescos Coca-Cola continua fent passos per am-
    pliar el seu negoci més enllà de les begudes. Si fa un any creava una productora per
    endinsar-se en el món audiovisual, ara ha tret una agència de màrqueting i publicitat.

    Font: CincoDías.com (09 de febrer de 2009).



Juntament amb les direccions de desenvolupament d'expansió i diversificació
també hem d'esmentar la internacionalització.
© FUOC • PID_00305755                                             65                          Direcció i organització




    La internacionalització es defineix com l'abandonament de l'àmbit ge-
    ogràfic on ha nascut l'empresa, per a competir fora de les seves fronteres
    nacionals, a nous països.



Amb ella es persegueix reduir costos, buscar recursos i capacitats, i explotar
els existents, aconseguir la mida mínima eficient per a competir i disminuir
el risc global. La globalització i el grau de maduresa de la indústria nacional
també incentiven la internacionalització.


Hi ha tres tipus d'estratègia competitiva internacional: estratègia global, estra-
tègia multipaís i estratègia transnacional.


•    L'estratègia� global es dóna quan la central de l'empresa multinacional
     determina la manera de competir per a buscar la integració i coordinació
     d'activitats. Es concedeix màxima importància a la reducció de costos. Els
     productes i serveis estan estandarditzats. Un exemple d'estratègia global és
     la de les empreses dedicades a la construcció aeronàutica.


•    L'estratègia�multipaís prioritza la diferenciació de productes i serveis, en-
     caminada a l'adaptació als mercats locals tenint en compte les seves dife-
     rències socials, econòmiques i demogràfiques. Per a això la presa de deci-
     sions es descentralitza a les filials de cada país, entre les quals no sempre
     hi ha coordinació. Un exemple d'aquesta estratègia és la que segueixen les
     empreses consultores.


•    L'estratègia�transnacional se situa entre les dues anteriors i tracta de com-
     binar els avantatges de totes dues: l'eficiència de l'estratègia global amb
     l'adaptació local de l'estratègia multipaís. Per a això, els recursos se situen
     on són més útils per a cada activitat i hi ha una forta comunicació i coor-
     dinació entre les unitats localitzades a diferents països. Consisteix a pensar
     globalment però actuar localment. Un exemple d'aquesta estratègia és la
     que segueix McDonalds.




    La Xina, l'Índia i Mèxic, països preferits per les empreses espanyoles per
    a invertir


    Un informe revela que les nostres companyies són les més preocupades pels riscos a
    l'hora d'entrar en mercats emergents, el doble que les americanes.

    Les grans corporacions amb seu a Espanya opten per la Xina, l'Índia i Mèxic, per
    aquest ordre, a l'hora d'expandir-se cap a economies en desenvolupament en les quals
    puguin obtenir bons rèdits per a les inversions. Així, mentre el 86% dels directius de
    companyies espanyoles aposta per la Xina com a país clau per al creixement de la seva
    empresa, fins a un 81% indiquen l'Índia i el país asteca com a llocs preferents per al
    creixement de la seva empresa. Aquesta és una de les conclusions principals de l'estudi
    Gestió de riscos en mercats emergents, que ha dut a terme la firma internacional Ernst
    & Young amb una enquesta feta a més de 900 executius de grans companyies a tot el
© FUOC • PID_00305755                                              66                           Direcció i organització


    món. Per darrere d'aquests països hi ha Rússia (esmentada per un 59% dels executius
    espanyols), Polònia (51%), i l'Argentina i el Brasil, amb gairebé un 30%.

    Així podem veure els motius de les preferències d'inversió a l'estranger per a les em-
    preses espanyoles: mercats molt grans (més de 1.000 milions d'habitants a la Xina i
    l'Índia, més de 100 a Mèxic, el Brasil i Rússia) i en què hi ha facilitats lingüístiques,
    com en els casos de l'Argentina o Mèxic, països molt menys valorats per als mem-
    bres de les multinacionals de la resta del món. També és destacable el cas de Polònia,
    l'estat que més fons comunitaris rebrà en els pròxims anys i en què les companyies
    espanyoles, sobretot del sector immobiliari, han trobat un filó. Com a mostra, el fet
    que prop del 60% del sòl venut al país de l'est d'Europa el 2007 anés a parar a com-
    panyies espanyoles.

    D'altra banda, l'estudi d'Ernst & Young també destaca que les empreses del nostre país
    són les que més es preocupen pels riscos a l'hora d'entrar en mercats emergents, ja
    que la meitat disposa d'una estratègia de riscos, mentre que, per exemple, tan sols el
    25% de les companyies nord-americanes té establert un procediment de control.

    Així, el 80% dels executius espanyols asseguren que la seva companyia fa una avalu-
    ació dels riscos quan consideren endinsar-se en un nou mercat, per tan sols un 66%
    dels executius internacionals que asseguren fer el mateix. A més, fins a un 89% dels
    empresaris espanyols creuen que les direccions de les seves empreses presten la sufi-
    cient atenció als riscos en els mercats emergents, i un nombre per sobre del 82% de
    les companyies internacionals asseguren el mateix.

    Font: ABC.es (31 de març de 2008).



Finalment, hi ha una altra direcció de desenvolupament anomenada reestruc-
turació.



    La reestructuració comporta la modificació del camp d'activitat sense
    creixement o amb reducció de mida. L'objectiu que es persegueix és
    l'especialització de l'empresa per a centrar-se en els negocis bàsics o re-
    compondre la cartera de negocis per a donar-hi més coherència davant
    de mals resultats globals.



Hi ha tres opcions per a dur a terme la reestructuració, de més a menys atrac-
tiva:


•    Venda a inversors independents (oferta pública de venda, OPV), a una al-
     tra empresa (encaix del negoci en la seva cartera) o als directius (manage-
     ment buy out, MBO).


•    Collita: consisteix a aturar les inversions en el negoci i maximitzar els
     fluxos financers a curt termini.


•    Liquidació: es tracta de la cessació immediata de les activitats del negoci.
© FUOC • PID_00305755                                               67                           Direcció i organització




    Ebro Puleva ven dos negocis a Bèlgica i França per reduir el seu deute


    Ebro Puleva ha tancat la venda de dues de les seves divisions a Bèlgica i França, dedi-
    cades a la producció d'aperitius d'arròs i farines de blat. Cap d'elles no era estratègica
    per al grup espanyol, que prossegueix així el seu procés de reestructuració, obtenint
    uns ingressos conjunts de 36 milions d'euros.

    Font: Cinco Días (6 d'abril de 2008).



3.5. Mètodes de desenvolupament empresarial


Hi ha tres mètodes de desenvolupament alternatius: creixement intern, crei-
xement extern o fusions, i adquisicions i acords de cooperació.



    El creixement intern o creixement natural es produeix mitjançant noves
    inversions o actius en el si de l'empresa. Aquest tipus de creixement
    comporta l'augment de la immobilització de recursos en l'empresa, la
    contractació de nous factors i la creació de capacitat productiva nova
    en el sistema.



Els avantatges d'aquest mètode són:


•    Adquisició de tecnologia més recent (béns d'equip).
•    Optimització de la localització industrial i distribució comercial.
•    Optimització de la gestió del procés de creixement.


Respecte dels inconvenients en sobresurten dos:


•    El període de recuperació de la inversió inicial és més llarg.
•    L'empresa pot trobar dificultats per a finançar aquest tipus de creixement,
     i haver de recórrer moltes vegades a l'autofinançament.



    El creixement extern (fusions i adquisicions) és el que es produeix mit-
    jançant l'adquisició, participació, associació o control d'empreses o ac-
    tius ja existents. En aquest cas, no hi ha contractació de nous factors
    productius, ni es crea capacitat productiva nova en el sistema; només
    es produeix un canvi de propietat de la inversió ja existent.



Aquesta és la forma típica de creixement als països avançats.


Com avantatges del creixement extern sobresurten els següents:


•    Forma més ràpida de creixement, ja que permet disposar de manera im-
     mediata de les noves inversions i redueix els riscos del creixement.
© FUOC • PID_00305755                                              68                           Direcció i organització



•    Augment del poder de mercat quan les fusions o adquisicions tenen lloc
     entre rivals directes.
•    Més possibilitats per a finançar el creixement.
•    Beneficis fiscals.


Quant als inconvenients es poden esmentar els següents:


•    Cost d'adquisició elevat a causa de la valoració dels actius intangibles en
     el fons de comerç.
•    Es compren actius innecessaris.
•    Cost de reestructuració de l'empresa resultant.
•    Problemes d'integració de dues organitzacions diferents. Sorgeixen pro-
     blemes d'integració tant a escala productiva i organitzativa com cultural.
     Aquests últims solen ser els més determinants en l'èxit de la fusió o adqui-
     sició.



    Matrimoni d'alts vols


    La banca d'inversió aplaudeix la fusió anunciada entre Iberia i British Airways. Diuen
    que els matrimonis per interès duren més que els que se celebren per amor, i aquest
    pot ser el cas de la fusió entre Iberia i British Airways (BA). Després de deu anys con-
    vivint com a aliats, com a socis estratègics i membres d'una mateixa aliança global
    (OneWorld), per fi dimarts totes dues aerolínies van acordar, després d'algunes situa-
    cions incòmodes prèvies (fa un any la britànica va intentar adquirir l'espanyola amb
    l'ajuda de Texas Pacific Group a un preu de saldo de 3,6 euros per acció), comunicar
    el seu compromís de casament.

    La formalització de l'enllaç, els detalls del qual estan encara per definir, durarà un
    any, però els analistes, àvids de carburant per a reanimar unes borses anèmiques, han
    tret ja la calculadora i avancen que el casament oferirà als cònjuges tot un ventall de
    variades i multimilionàries sinergies i estalvis (entre 380 i 720 milions d'euros, segons
    Citigroup; 663 milions en tres anys, segons BNP Paribas; 700 milions, segons BBVA,
    o 350 milions, segons BPI, només per esmentar-ne alguns).

    Tanmateix, fonts de les dues companyies van assegurar dimarts que la unió represen-
    tarà "més eficiència, estalvi de costos i més ingressos", que l'operació és de caràcter
    industrial i no especulatiu, i que no han calculat encara l'estalvi concret que els por-
    taran les sinergies del grup ni si hauran de prescindir de molts o pocs treballadors.

    La nova empresa que sorgeixi de la fusió assolirà en conjunt uns ingressos de 16.500
    milions d'euros, la qual cosa la convertirà en la tercera línia aèria més gran a escala
    mundial per volum de facturació, tindrà una flota de 450 avions que la situarà com
    la cinquena més important, mourà 65,5 milions de passatgers a l'any i tindrà 67.000
    empleats.

    Font: El País (3 d'agost de 2008).




    Finalment, la cooperació consisteix en l'acord entre dues o més empre-
    ses independents que, unint o compartint part de les seves capacitats i/o
    recursos, sense arribar a fusionar-se, instauren un cert grau d'interrelació
    per tal d'incrementar els seus avantatges competitius.
© FUOC • PID_00305755                                             69                           Direcció i organització



Es caracteritza perquè no hi ha relació de subordinació entre els socis partici-
pants en l'acord, els quals es coordinen per dur a terme determinades activitats
i assolir un objectiu comú. La interdependència que sorgeix entre les empreses
participants genera la pèrdua de certa autonomia.


Les raons per les quals les empreses opten per la cooperació com a mètode de
desenvolupament són les següents:


•    Obtenció d'una mida adequada per a competir, tractant de combinar els
     avantatges de la flexibilitat i l'especialització de cada soci.
•    Reducció de costos mitjançant la generació d'economies d'escala i experi-
     ència.
•    Accés a recursos i capacitats no disponibles, i creació i explotació de siner-
     gies.
•    Reducció del risc i la incertesa.


Tanmateix, aquest mètode de desenvolupament presenta una sèrie
d'inconvenients:


•    Pot dissipar avantatges competitius i convertir-se en un cavall de Troia.
•    Pèrdua d'autonomia en la presa de decisions.
•    Requereix coordinació contínua entre els socis, la qual cosa augmenta els
     costos.
•    Els socis poden tenir interessos divergents.


Dins dels acords de cooperació es pot distingir entre acords contractuals i
acords accionarials:


•    Els acords�contractuals no comporten intercanvi d'accions ni inversió en
     el capital de cap empresa existent o nova. N'hi ha de diferents tipus, com
     els contractes de llarga durada, les franquícies, les llicències, la subcontrac-
     tació o els consorcis.




    Les franquícies representen ja gairebé el 15% del comerç detallista


    El sector de les franquícies continua creixent, encara que el 2007 ho va fer de manera
    més moderada, un 5,6% davant l'11,4% de 2006, i el negoci global de les franquícies
    representa el 14,6% del total facturat pel comerç detallista. Les ensenyes immobilià-
    ries han estat les més mal parades, amb un decreixement net de 320 establiments.

    Espanya té en aquests moments 905 xarxes de franquícies i 72.373 establiments,
    d'acord amb l'informe anual elaborat per la consultora especialitzada Tormo &
    Asociados. Segons la seva anàlisi, s'han produït creixements tant en el nombre
    d'establiments, com en la facturació, la inversió i l'ocupació, "si bé aquest any, en
    aplicar-se criteris de selecció més rigorosos basats en el Registre de Franquiciadores
    i el ja vigent certificat de qualitat, el nombre de divises s'ha reduït respecte a l'any
    anterior", explica Eduardo Tormo, director general de la consultora.

    Font: Cinco Días (16 de gener de 2008).
© FUOC • PID_00305755                                             70                          Direcció i organització



•    Els acords� accionarials impliquen l'adquisició d'accions d'una empresa
     per part d'almenys un dels socis participants. N'hi ha de dues modalitats,
     l'aliança d'empreses o joint venture en la qual els socis creen una nova em-
     presa, o les participacions minoritàries en una empresa per a reforçar els
     llaços entre els socis.




    Que fabriquin ells


    Les marques automobilístiques encarreguen cada vegada més la producció completa
    de models a fabricants externs. Fa uns quants dies, l'alemanya Porsche AG i la finlan-
    desa Valmet Automotive decidien prolongar fins al 2011 l'idil·li que mantenen des de
    1997 i de què ja han nascut més de 180.000 exemplars de Boxster i Cayman. És un dels
    exemples més propers d'un fenomen cada vegada més estès com és el de la producció
    automobilística per part de fabricants aliens a la marca, alguns dels quals fabriquen
    fins i tot per a diverses marques.

    En el cas de Porsche, segons el director general de la filial espanyola, Joachim Lamla,
    "aquesta aliança és important per a mantenir la flexibilitat i poder tenir al límit la
    capacitat de producció de les fàbriques". El control de la qualitat tant dels productes
    com dels processos logístics resulta fonamental en casos com aquest, en què s'acoblen
    a Finlàndia motors procedents d'Alemanya.

    El fenomen de la fabricació subcontractada ha crescut en paral·lel al de les aliances
    i els desenvolupaments conjunts de determinats models per part de diverses mar-
    ques. Un dels últims exemples que han sortit al mercat és un tot terreny producte
    de l'aportació de Mitsubishi en un 50%, Citroën un 25% i Peugeot un altre 25%. I
    són també cada vegada més freqüents les col·laboracions en noves tecnologies, com
    la pila de combustible.

    Font: El País (11 de novembre de 2007).
© FUOC • PID_00305755                                               71                                                  Direcció i organització



4. Organització




4.1. Introducció


L'objectiu d'aquest tema és conèixer els conceptes fonamentals d'organització
i de disseny organitzatiu de l'empresa, com també els models organitzatius
bàsics.


En aquest apartat l'estudiant haurà d'assolir els resultats d'aprenentatge se-
güents:


•    Comprendre el concepte d'estructura organitzativa de l'empresa i de les
     seves diferents parts.
•    Saber utilitzar les variables de disseny organitzatiu per a crear unitats orga-
     nitzatives i per a coordinar la feina dins les unitats esmentades i entre elles.
•    Conèixer els factors principals que s'han de tenir en compte per a fer un
     disseny adequat de l'estructura d'una empresa.
•    Conèixer els models organitzatius bàsics i les seves característiques prin-
     cipals.
•    Ser capaç d'identificar sota quines circumstàncies i situacions són més ade-
     quats els diferents tipus d'estructura organitzativa.


4.2. L'estructura organitzativa


Per endinsar-nos en l'estudi de l'estructura organitzativa de les empreses, co-                        Lectura recomanada
mencem reflexionant sobre el cas amb què Mintzberg inicia el seu llibre La
                                                                                                      H. Mintzberg (1993). La Es-
estructuración de las organizaciones, manual de referència per a l'estudi dels as-                    tructuración de las Organizaci-
pectes estructurals de les empreses des que va ser publicat per primera vegada                        ones. Barcelona: Ariel Econo-
                                                                                                      mía.
el 1979.

    "La senyora Raku es dedicava a la ceràmica al soterrani de casa seva. Això li representava
    fer una sèrie de tasques diferents, com fer porcions de fang, donar forma a les peces, po-
    lir-les quan estaven mig seques, preparar i aplicar a continuació els esmalts i, finalment,
    enfornar-les. La coordinació de totes aquestes activitats no li representava cap problema.
    Ho feia tot ella.

    El problema va venir per la seva ambició i per l'atractiu de les seves peces. Els encàrrecs que
    rebia superaven la seva capacitat de producció, així que va contractar la senyoreta Bisque,
    que tenia unes ganes enormes d'aprendre l'ofici de ceramista. La senyora Raku es va veure
    llavors obligada a dividir la feina: atès que les botigues d'artesania volien que les peces
    fossin fetes per ella mateixa, es va decidir que la senyoreta Bisque fes les porcions de fang
    i preparés els esmalts, i totes les altres coses quedaven a les seves mans. Per a això calia
    coordinar la feina, la qual cosa representava un mínim problema, ja que dues persones
    en un taller de ceràmica poden comunicar-se informalment sense gaire dificultat.

    La solució posada en marxa va funcionar formidablement, fins al punt que, al cap de poc
    temps, la senyora Raku es va trobar novament davant un excés de comandes. Necessitava
    més ajudants. Però aquesta vegada, anticipant-se al dia en què ells mateixos donessin
    forma a les peces, la senyora Raku es va decidir per contractar-los directament de l'escola
    de ceràmica de la localitat. Així, mentre l'aprenentatge de la senyoreta Bisque li havia
© FUOC • PID_00305755                                              72                               Direcció i organització


    comportat algun temps, els tres nous ajudants sabrien exactament, i des del principi, el
    que havien de fer i s'hi podrien adaptar ràpidament. Fins i tot essent cinc persones, la
    coordinació no representava cap problema.

    No obstant això, i després de contractar dos ajudants més, van començar a sorgir proble-
    mes de coordinació. Un dia la senyoreta Bisque va ensopegar amb un cub d'esmalt i va
    trencar cinc peces. Una altra vegada, la senyora Raku va obrir el forn i es va trobar que
    tots els testos s'havien esmaltat, per error, de color fúcsia. Llavors es va adonar que set
    persones, en un petit taller de ceràmica, no podien coordinar tota la feina mitjançant el
    simple mecanisme de coordinació informal (hi havia 21 possibles canals mitjançant els
    quals podien comunicar-se dues de les persones esmentades).

    Per acabar-ho d'arreglar la senyora Raku, que ja es donava a conèixer com a directora
    general de Ceràmiques Limitades, es veia obligada a prestar més i més atenció al tracte
    amb els clients, fins al punt que era més probable en aquells dies trobar-la vestida amb un
    conjunt de Marimekko que amb uns texans vells. Així, doncs, va nomenar la senyoreta
    Bisque «directora d'estudi», que va passar a ocupar-se exclusivament de la supervisió i
    coordinació de la feina dels cinc ceramistes.

    I l'empresa va continuar creixent. Els següents canvis importants es van produir quan
    van contractar els serveis d'un analista de processos de treball, que va recomanar que
    cada persona fes una única tasca en una de les línies de productes (gerros, cendrers, testos
    i figures d'animals): el primer faria porcions de fang, el segon els donaria forma, el tercer
    les poliria, i així successivament, de manera que la producció es faria en quatre cadenes
    de muntatge. Cada un seguia una sèrie d'instruccions normalitzades, preconcebudes amb
    vista a coordinar tota la feina. Naturalment, Ceràmiques Limitades ja no venia a les bo-
    tigues d'artesania. La senyora Raku només acceptava comandes a l'engròs, moltes de les
    quals provenien de cadenes de grans magatzems.

    L'ambició de la senyora Raku no tenia límits, així que quan va poder va diversificar les
    seves activitats. Va començar amb rajoles de ceràmica, després va passar a revestiments
    de lavabos i, finalment, als maons de fang. L'empresa va passar, per tant, a dividir-se en
    tres seccions: productes de consum, de construcció i industrials. Des del seu despatx del
    pis 55 de l'Edifici Ceràmica coordinava les activitats de les diferents seccions i revisava
    trimestralment el rendiment de cada una, i passava personalment a l'acció quan les xifres
    de benefici o creixement no assolien els nivells pressupostats. Un bon dia, asseguda al
    seu despatx revisant aquests pressupostos, va alçar la vista cap als gratacels dels voltants
    i va decidir donar a la seva empresa el nou nom de «CERAMICO»."


De la lectura d'aquest cas es desprèn la idea que tota activitat empresarial, per
molt simple i senzilla que ens sembli, necessita estar organitzada perquè es
pugui desenvolupar de manera eficaç i eficient. Aquesta organització s'ha de
plantejar a partir de la presa de decisions sobre dos processos fonamentals i
oposats: la divisió�del�treball en tasques cada vegada més concretes i la co-
ordinació per a aconseguir l'objectiu general de tota empresa, la creació de
valor, i no que cada part busqui els seus propis interessos. En concret, amb la
divisió del treball es creen les diferents unitats organitzatives (llocs de treball,
departaments, àrees, divisions...) que després haurem de coordinar per a ga-
rantir el funcionament adequat de l'empresa (cal evitar, per exemple, que el
departament de màrqueting busqui els seus objectius oblidant-se dels de tota
l'empresa, el departament de producció els seus, etc.). Aquests dos processos
constitueixen la base perquè els directius puguin dissenyar l'estructura de la
seva organització, per la qual cosa els denominarem variables o paràmetres de
disseny.
© FUOC • PID_00305755                                      73                                          Direcció i organització



Una altra idea important relacionada amb l'estructura organitzativa és que            Exemple
es vincula amb els aspectes més estables de l'organització. Ara bé, no s'han
                                                                                       Així, per exemple, a la univer-
de confondre l'estabilitat i la permanència amb l'immobilisme, més aviat al            sitat seria impensable que les
contrari, l'estructura de l'organització es pot canviar i s'ha de modificar per a      dates límit de lliurament de
                                                                                       les activitats es canviessin ca-
adaptar-se als canvis, tant en l'entorn com dins de la mateixa empresa.                da setmana, que els profes-
                                                                                       sors-consultors impartissin ca-
                                                                                       da setmana una assignatura di-
                                                                                       ferent, etc., però, tanmateix,
Justament, una de les claus de l'èxit d'una estructura organitzativa és que acon-      la dates límit de lliurament
segueixi un ajust adequat entre l'empresa i un conjunt de factors que haurem           d'alguna activitat sí que es po-
                                                                                       den canviar i s'han de canviar
de tenir en compte a l'hora de definir les variables de disseny i que es deno-         si hi ha problemes tècnics que
                                                                                       n'han impedit el lliurament,
minen factors�de�contingència.                                                         els professors poden canviar
                                                                                       d'assignatura cada semestre,
                                                                                       etc.

    Segons el que acabem d'exposar, podem definir l'estructura de
    l'organització com el conjunt de totes les formes en què es divideix el
    treball en tasques diferents i el conjunt de totes les formes que s'utilitzen
    per a aconseguir la coordinació entre elles, segons la voluntat implícita
    o explícita dels directius, per a assolir els objectius de la manera més
    eficaç i eficient possible, i vincular de manera relativament estable tots
    els individus i grups que componen l'organització.



Ara bé, nosaltres estudiarem únicament una part de l'estructura de les empre-
ses, ja que l'estructura real està composta per la combinació de dues estructu-
res (vegeu la figura 10): l'estructura formal, que és la dissenyada pels directius,
i l'estructura informal, de caràcter espontani i no definida prèviament per la
direcció. Aquesta última és el resultat de la necessitat de socialització i relació
entre les persones, de manera que, amb el pas del temps, tots els grups van cre-
ant les pròpies normes no escrites, les diferents persones assumeixen espon-
tàniament rols o certs estatus i es creen canals informals de comunicació. Els
directius han de conèixer tan bé com puguin aquesta estructura informal per
a tractar que funcioni com a suport a l'organització en el conjunt. El disseny
organitzatiu s'ocupa preferentment de l'estructura formal, a la qual ens referi-
rem en la resta de l'apartat.

Figura 10. L'estructura organitzativa
© FUOC • PID_00305755                                               74              Direcció i organització



Seguint l'esquema universalment conegut de Mintzberg (1984), dins d'una or-
ganització, es distingeixen cinc elements bàsics: nucli operatiu, vèrtex estratè-
gic, línia intermèdia, tecnoestructura i equip (staff) de suport (figura 11).


Per acabar aquest primer apartat, presentem les parts de l'organització.


En general, l'estructura de les organitzacions té forma piramidal, tal com apa-
reix en la figura 11.

          Figura 11. Les cinc parts fonamentals de l'organització




          Font: adaptat de Mintzberg (1993, pàg. 45).



El vèrtex estratègic, la línia intermèdia i el nucli operatiu apareixen represen-
tats com una seqüència ininterrompuda per a indicar que solen estar connec-
tats mitjançant una única línia d'autoritat formal. Per això, aquests òrgans
s'acostumen a denominar òrgans de línia, i entre ells s'estableix una relació
jeràrquica i uns fluxos d'informació vertical. Al contrari, la tecnoestructura
i l'equip de suport estan representats a fora, en un costat i a un altre, per a
indicar la seva separació de l'esmentada línia principal d'autoritat. Tots dos
són òrgans denominats de staff, que no estan sotmesos a la relació bàsica su-
perior-subordinat, per la qual cosa la seva relació amb els òrgans de línia és
mitjançant fluxos d'informació i relacions horitzontals i transversals, i la seva
influència sobre el nucli operatiu és indirecta. A continuació, expliquem amb
més profunditat cada una d'aquestes parts.


1)�El�vèrtex�estratègic
© FUOC • PID_00305755                                        75                        Direcció i organització




    El vèrtex estratègic està compost per totes les persones que ocupen càr-
    recs de responsabilitat general en l'organització i els altres directius de
    nivell més alt amb funcions de caràcter global, incloent-hi els que els
    assisteixen directament, com secretàries de direcció, adjunts, assessors
    personals, etc.



El vèrtex o àpex estratègic s'ocupa que l'organització compleixi la seva missió
i els objectius, de manera que tots els grups vegin satisfets els seus interessos,
tal com hem estudiat anteriorment en parlar dels objectius. Per a assolir-ho,
les seves funcions principals són tres:


•    Supervisió�directa de l'organització perquè funcioni com un tot integrat.
     Això inclou prendre decisions sobre el disseny de l'estructura organitzativa
     formal i l'assignació de recursos, revisar el funcionament de l'organització
     i corregir anomalies, com també les activitats de lideratge, motivació i co-
     municació.


•    Relació�amb�l'entorn. L'alta direcció representa l'organització davant de
     tot tipus d'agents, grups i institucions de l'entorn.


•    Desenvolupament�de�l'estratègia. El vèrtex estratègic és responsable del
     disseny de l'estratègia global de l'empresa: definició d'objectius, anàlisi in-
     terna i externa, i formulació de la implantació de l'estratègia.



2)�El�nucli�operatiu



    El nucli operatiu engloba totes les persones amb tasques relacionades
    directament amb la producció de productes i serveis.



Són quatre les funcions bàsiques que exerceix:


•    Assegurar les entrades (inputs) per a la producció. Per exemple, tasques re-
     lacionades amb l'aprovisionament, recepció de matèries primeres, emma-
     gatzemament, etc.


•    Transformar les entrades en sortides (outputs). Tasques com el muntatge,
     la fabricació, la prestació de serveis, etc.


•    Distribuir les sortides, incloent-hi activitats de màrqueting, venda o dis-
     tribució física de productes.
© FUOC • PID_00305755                                             76                              Direcció i organització



•    Proporcionar suport directe a les activitats anteriors, com ara control
     d'inventaris, manteniment de màquines i equips, control de qualitat, etc.



3)�La�línia�intermèdia



    La línia intermèdia està composta per una cadena de quadres interme-
    dis, des dels directius funcionals fins als caps que tenen a càrrec seu
    personal del nucli operatiu, com ara caps de taller, capatassos o caps de
    servei.



Sorgeixen a mesura que l'organització creix i els directius superiors són incapa-
ços de dirigir i controlar la feina d'un nombre cada vegada més gran d'operaris.
Atès que serveixen de vincle entre el vèrtex estratègic i el nucli operatiu, les
seves funcions són essencialment de transmissió, encara que exerceixen els
mateixos rols que un director general, però en el context de la pròpia unitat:


•    Fan ascendir els problemes des dels nivells inferiors fins als superiors, amb
     propostes de solució.


•    Fan descendir les decisions dels directius de nivell superior, perquè
     s'executin en el nivell adequat.


•    Són responsables de dirigir la seva unitat i desenvolupar els projectes que
     se'ls assignin.



Un dels problemes principals que sorgeixen en organitzacions amb una línia
intermèdia molt desenvolupada és la pèrdua de control, que podem compren-
dre perfectament amb un acudit que solia explicar l'humorista Eugenio (Serra
Ramoneda, 1993):

    L'escenari és el d'una caserna en la qual el coronel dóna l'ordre següent al comandant de
    servei: "Demà, cap a les 20.00 hores, es podrà veure el cometa Halley. Aquest esdeveni-
    ment només es produeix cada 75 anys. Ocupi's que la tropa estigui formada amb unifor-
    me de campanya al pati. Jo els explicaré aquest singular esdeveniment. En cas de pluja,
    no el podrem veure i llavors ordeni que es concentrin al cinema de la caserna. Allà els
    mostraré unes pel·lícules sobre el cometa".

    El comandant, al seu torn, transmet l'ordre al capità de la companyia amb les paraules
    següents: "Per ordre del coronel, demà cap a les 20:00 hores apareixerà el cometa Halley
    sobre el nostre territori. En cas de pluja, que la tropa formi en uniforme de campanya. A
    continuació, que vagin al cinema, on tindrà lloc aquest singular esdeveniment. Es tracta
    d'una aparició que només ocorre cada 75 anys".

    El capità de la companyia es dirigeix tot seguit al tinent d'aquesta manera: "Per ordre del
    coronel, demà a les 20:00 hores hi ha servei en uniforme de campanya. El famós cometa
    Halley apareixerà en el cinema; si plou, el coronel donarà una altra ordre, una que només
    es dóna cada 75 anys".

    El tinent emet el comunicat següent al sergent: "Demà a les 20.00 hores actuarà en el
    cinema el coronel, conjuntament amb el cometa Halley. Un esdeveniment que només
© FUOC • PID_00305755                                             77                                                 Direcció i organització


    ocorre cada 75 anys. En cas de pluja, el coronel donarà al cometa l'ordre d'aparèixer en
    uniforme de campanya".

    I, finalment, el sergent es dirigeix al caporal en els termes següents: "Si demà a les 20:00
    hores plou, el famós general Halley, de 75 anys, en companyia del coronel, farà volar una
    cometa en el cinema de la caserna".


En qualsevol cas i malgrat l'acudit, el cert és que el desenvolupament de les
tecnologies de la informació i les comunicacions estan permetent a les empre-
ses reduir el nombre de nivells jeràrquics i augmentar l'àmbit de control dels
seus directius (veurem aquest concepte en l'epígraf següent), la qual cosa es
tradueix en un aplanament de la piràmide organitzativa.


4)�La�tecnoestructura


La tecnoestructura, com hem vist anteriorment, és un òrgan que no està sot-
mès a la línia jeràrquica principal de l'organització.



    La tecnoestructura està composta per tècnics i analistes, la funció dels
    quals és fer més eficaç i eficient la feina d'altres parts de l'organització,
    per exemple, enginyers industrials –que normalitzen els llocs de treball–
    analistes de planificació i control, formadors, responsables de contrac-
    tació, etc.



Per tant, poden funcionar en tots els nivells de l'organització, des del vèrtex
estratègic (per exemple, disseny de la planificació estratègica), passant per la
línia intermèdia (com la preparació de quadres intermedis) fins al nucli opera-
tiu (estudis de temps i moviment sobre la feina dels operaris, control de qua-
litat, etc.).


5)�L'equip�de�suport


                                                                                                   Exemple
    L'equip de suport el componen unitats especialitzades la funció de les
    quals consisteix a donar suport i prestar serveis a l'organització, però                        A la universitat hi ha diverses
                                                                                                    unitats com ara l'espai professi-
    sense tenir relació directa amb el procés de producció de béns i serveis                        onal i la cooperativa, que no es
                                                                                                    dediquen ni a l'ensenyament
    de l'empresa.                                                                                   ni a la investigació ni a donar
                                                                                                    suport directament a aquestes
                                                                                                    funcions (per tant, no perta-
                                                                                                    nyen al nucli operatiu), però
De vegades, són petites organitzacions dins de l'organització amb la seva prò-                      que sí que proporcionen un
                                                                                                    suport indirecte a la missió de
pia estructura organitzativa. La majoria d'aquests serveis es podria contractar                     la universitat.
a proveïdors externs i, de fet, la tendència actual és la d'externalitzar aquestes
activitats, tot i que moltes organitzacions encara mantenen diversos d'aquests
serveis per reduir la incertesa i tenir-ne més control.


A tall de resum, la figura 12 recull exemples de les diferents parts de
l'organització.
© FUOC • PID_00305755                                       78                           Direcció i organització


Figura 12. Algunes unitats d'una empresa de fabricació




Font: Mintzberg (1993, pàg. 59).



4.3. Dimensions de disseny organitzatiu


Si recordem el cas de la senyora Raku amb què hem iniciat aquest tema, el
procés de disseny de l'estructura d'una organització és el resultat de combinar
dos processos simultanis i complementaris:


•     La�diferenciació. Busca dividir la feina en tasques per millorar l'eficiència
      de l'estructura i contribuir a fer que l'organització arribi als seus objectius.


•     La�integració�d'activitats. Una vegada dividit el treball, amb la integració
      es volen coordinar els esforços de les diferents parts de l'organització per
      complir els objectius generals.



En aquest sentit, podem comparar l'empresa amb una orquestra simfònica:
cada músic toca un instrument (diferenciació), però, per a obtenir un bon
resultat global (objectiu), és necessària una coordinació adequada entre tots
(integració).


El disseny de l'estructura de l'organització és un procés directiu pel qual cal
donar resposta a preguntes com les següents: quantes tasques han de corres-
pondre a un lloc de treball i quin grau d'especialització han de tenir els llocs?,
és convenient normalitzar la feina de cada lloc?, quin criteri utilitzem per a
agrupar els llocs de treball en altres unitats organitzatives i aquestes, al seu
torn, en altres de més grans?, quina mida ha de tenir cada unitat?, quants in-
© FUOC • PID_00305755                                      79                           Direcció i organització



dividus han de ser sota el comandament d'un mateix directiu?, quants nivells
jeràrquics són adequats?, és millor centralitzar la presa de decisions o delegar
a altres directius de línia?, etc.


Per a respondre a aquestes preguntes, els directius disposen d'una sèrie de va-
riables o paràmetres de disseny entesos com els mecanismes que poden ser
utilitzats per la direcció per a modificar o crear elements de l'estructura orga-
nitzativa formal. Encara que hi hagi diferents enfocaments per a identificar
aquestes variables, tots tenen en comú que les variables proposades serveixen
per a prendre decisions, bé sobre diferenciació, bé sobre integració d'activitats.
Per això estudiarem les variables de disseny en funció de cap a quina decisió
estan orientades.


4.3.1. Diferenciació d'activitats


Amb la diferenciació d'activitats, es divideix el treball en diferents parts. Ara bé,
aquesta divisió pot dur-se a terme en un mateix nivell jeràrquic, i donar lloc a
l'aparició de diferents llocs o unitats entre els quals no hi ha relació d'autoritat,
o pot significar la creació de llocs o unitats entre els quals s'estableix una rela-
ció superior-subordinat. En el primer cas, parlem de diferenciació horitzontal,
mentre que en el segon es parla de diferenciació vertical.


1)�Diferenciació�horitzontal



    La diferenciació horitzontal és la divisió del treball en unitats, tasques i
    subtasques dins d'un mateix nivell de l'organització.



Per tant, el grau de diferenciació horitzontal d'una organització es mesura pel
nombre de diferents ocupacions i tasques que es duen a terme i que requerei-
xen diferents destreses i habilitats. Evidentment, com més gran sigui el grau
de diferenciació horitzontal, més complexa serà l'estructura de l'organització
i més gran serà la necessitat d'aplicar mecanismes de coordinació formals per
a aconseguir una integració adequada.


Encara que la unitat més petita que es dissenya amb la diferenciació horitzon-
tal és el lloc de treball que serà assignat a un treballador, nosaltres ens atura-
rem en l'estudi de la departamentalització, ja que el disseny de llocs necessita
una anàlisi més gran d'acord amb les polítiques de recursos humans i supera
els objectius d'aquesta assignatura.


La departamentalització és el procés de creació de les unitats organitzatives
bàsiques de l'empresa. Essencialment, hi ha dues formes de departamentalit-
zació: per procés o per propòsit.
© FUOC • PID_00305755                                       80                           Direcció i organització



•    La�departamentalització�per�procés�o�funcional consisteix a crear uni-
     tats organitzatives sobre la base de les característiques homogènies de les
     activitats que s'han de dur a terme en cada una (producció, màrqueting,
     recursos humans, finances, etc.). És una manera de crear unitats orientades
     a l'interior de l'empresa i que busca, fonamentalment, els avantatges de
     l'especialització. És adequada per a empreses que ofereixen una única línia
     de productes o serveis. Els seus desavantatges principals deriven de la len-
     titud d'adaptació als canvis, les dificultats d'innovació i la falta d'interacció
     entre els diferents departaments.



Figura 13. Departamentalització per procés




•    La�departamentalització�per�propòsit consisteix a crear unitats organit-
     zatives en funció dels objectius de les diferents activitats (per producte,
     per àrees geogràfiques, per clients, etc.). Per tant, en aquest cas l'orientació
     a l'hora de crear les unitats organitzatives és externa, és a dir, orientada
     al mercat. Les unitats resultants solen ser més grans que les obtingudes
     pel criteri anterior, i es constitueixen en molts casos com a organitzaci-
     ons semiautònomes. El seu avantatge principal és la flexibilitat i adapta-
     ció a les necessitats específiques de productes, clients o zones geogràfiques
     gràcies a una major autonomia. Per contra, aquesta autonomia presenta
     l'inconvenient de duplicar esforços i no aprofitar economies d'escala.



Figura 14. Departamentalització per propòsit




No hi ha a priori una manera millor de departamentalitzar aplicable a totes
les empreses o situacions, sinó que s'ha de fer en funció de les circumstànci-
es i necessitats de l'organització. De fet, en les empreses, sobretot en les de
certa mida, el normal és trobar combinacions de diversos criteris en diferents
nivells. Així, per exemple, la figura 15 representa l'organigrama d'una empre-
sa que empra diferents criteris. Una primera divisió és funcional o per procés
(producció i màrqueting). En el departament de màrqueting es creen unitats
per propòsit, concretament per àrees geogràfiques (zona A i zona B). En el de-
© FUOC • PID_00305755                                               81              Direcció i organització



partament de producció, es repeteix la divisió del treball per processos (com-
pra, tall, confecció). Finalment, en el departament de confecció es creen uni-
tats novament per propòsit, però en aquest cas segons els productes (nens,
joves, senyora, senyor).

Figura 15. Empresa amb diferents criteris de departamentalització




2)�Diferenciació�vertical



    La diferenciació vertical consisteix en la divisió del treball aplicant el
    principi de jerarquia, la qual cosa té dues conseqüències immediates:

    •    Les funcions i responsabilitats es reparteixen entre un superior i un
         subordinat.
    •    La repetició de la diferenciació vertical crea la línia jeràrquica de
         l'organització, la qual representa l'estructura bàsica d'autoritat i co-
         municació.



Per tant, podem definir la línia com la successió de relacions superior-subor-
dinat.


Cada posició dins de la línia constitueix un nivell. Igual com passa amb la
diferenciació horitzontal, com més gran és la diferenciació vertical en una or-
ganització, més elevats són els nivells de complexitat que es produeixen, i es
requereixen sistemes més sofisticats d'integració per a evitar els problemes de
comunicació i pèrdua de control (recordem l'acudit d'Eugenio sobre la caser-
na).
© FUOC • PID_00305755                                              82               Direcció i organització



Finalment, un altre concepte important relacionat amb la diferenciació verti-
cal és l'àmbit�de�control. L'àmbit o abast de control es defineix com el nombre
de subordinats que un superior pot controlar de manera eficient. Justament,
l'existència de limitacions sobre el nombre de subordinats que un mateix su-
perior pot controlar és el que explica l'increment de nivells jeràrquics a mesura
que les organitzacions creixen. Això dóna lloc a estructures altes o planes. La
figura 16 representa gràficament aquests conceptes.

Figura 16. La línia, els nivells jeràrquics i l'àmbit de control




4.3.2. Integració d'activitats


La integració d'activitats fa referència als diferents mecanismes de què disposa
la direcció per a aconseguir, una vegada dividit el treball horitzontalment i
verticalment, una integració adequada entre totes les unitats i nivells perquè
l'organització aconsegueixi els objectius.


Encara que es tracta d'una qüestió més complexa i extensa, nosaltres ens re-
ferirem en aquest apartat als mecanismes de coordinació principals, alguns
dels quals estan molt relacionats amb l'estructura informal i no es reflectei-
xen clarament en l'estructura organitzativa. Concretament, ens referirem a la
normalització, –que pot ser de processos de treball, resultats o habilitats–, la
supervisió directa, l'adaptació mútua i els dispositius d'enllaç.


1)�Normalització


La normalització consisteix en l'establiment de normes, regles o pautes de
comportament, de manera que la coordinació es produeix abans que s'executi
el treball (podríem dir que la coordinació s'estableix a la taula de dibuix).


En condicions normals, els operaris d'una cadena de muntatge d'automòbils
o els cirurgians que estan operant en un hospital no han de preocupar-se per
coordinar-se amb els companys, ja que cadascú sap com ha d'actuar i el que
pot esperar dels altres. Quan la normalització es plasma en algun tipus de
document, parlem de formalització.


Més particularment, podem distingir tres formes bàsiques de normalització:
dels processos de treball, els resultats o les habilitats.
© FUOC • PID_00305755                                    83                          Direcció i organització



•    Diem que es�normalitzen�els�processos�de�treball quan el seu contingut
     està especificat o programat. Per entendre-ho, és com les instruccions de
     muntatge d'un moble d'Ikea en les quals el fabricant ens normalitza el
     procés de treball indicant pas per pas les tasques que s'han de dur a terme.
     En el cas de Cerámico, la normalització s'introdueix en les quatre cadenes
     de muntatge.


•    Els�resultats�es�normalitzen quan s'especifiquen, com quan diem a un
     taxista l'adreça d'on volem anar (no li hem de detallar la ruta pas a pas).
     En el cas de Cerámico tots els caps de secció tenen l'obligació d'obtenir
     trimestralment uns determinats nivells de beneficis o de creixement, però
     la manera d'aconseguir-los no se'ls especifica.


•    Finalment, les� habilitats� i� coneixements� es� normalitzen quan
     s'especifica el tipus de formació o preparació necessària per a ocupar un
     lloc de treball. En l'exemple dels cirurgians en un quiròfan aquest és el
     tipus de normalització: tots han de tenir uns estudis similars per a accedir
     a aquests llocs, per la qual cosa tots saben actuar i com actuaran els altres
     davant d'una mateixa situació. És també el cas de la senyora Raku quan
     contracta els estudiants de l'escola de ceràmica.



2)�Supervisió�directa


La coordinació s'aconsegueix perquè una persona es responsabilitza del treball
de les altres, dóna instruccions i en controla les accions. Un exemple clar és
un cap de taller que coordina i controla els treballadors, com quan la senyora
Raku nomena la senyora Bisque directora d'estudi i passa a supervisar la feina
dels cinc ceramistes que havia contractat a l'escola de ceràmica.


3)�Adaptació�mútua


L'adaptació mútua aconsegueix la coordinació del treball mitjançant la simple
comunicació informal, de manera que el control del treball recau sobre els que
el duen a terme. És un mecanisme adequat per a organitzacions senzilles com
ara dues persones en una canoa o la senyora Raku i la senyora Bisque quan
al principi del cas totes dues estaven treballant soles en el taller de ceràmica.
Tanmateix, paradoxalment, també és útil i adequat en situacions complicades,
quan només serà possible assolir l'èxit si els treballadors són capaços d'adaptar-
se entre ells i arribar a acords.


4)�Dispositius�d'enllaç


Com hem assenyalat anteriorment, l'augment de la mida de les empreses por-
ta a una diferenciació horitzontal i vertical més marcada. Com més dividida
està una empresa, més complexos han de ser els mecanismes d'integració que
s'empren. Així, arriba un moment en què la supervisió directa i l'aplicació de
© FUOC • PID_00305755                                                84                           Direcció i organització



diverses formes de normalització resulten insuficients, per la cosa els direc-
tius han de desenvolupar mecanismes per a potenciar l'adaptació mútua dins
les diferents unitats organitzatives i entre aquestes unitats. Hi ha quatre clas-
ses bàsiques d'aquest tipus d'instruments, denominats genèricament disposi-
tius d'enllaç: llocs d'enllaç, grups de treball, directius integradors i estructura
matricial.


4.4. Factors de contingència


La manera en què els directius defineixen cada variable de disseny que aca-
bem d'estudiar en l'apartat anterior dóna lloc a diferents formes organitzati-
ves o models estructurals. Tanmateix, abans d'analitzar els models bàsics pot
sorgir-nos una pregunta: Quin�és�millor?, o el que és el mateix, hi�ha�una
manera�òptima�d'organitzar�l'empresa? La resposta és evidentment no. No
hi ha una estructura que sigui adequada sempre i en qualsevol circumstància,
sinó que la clau rau en el fet que les decisions sobre les variables de disseny
siguin coherents amb el context d'aquesta empresa en aquest moment. En cas
de no tenir en compte això, podríem cometre errors com el que s'exposa a
continuació.



    L'orquestra no funciona


    A un jove acabat de llicenciar com a MBA a McGill, ple d'entusiasme, li van oferir
    per fi l'oportunitat de participar en el seminari dels seus somnis: Direcció. Una de
    les tasques que li van assignar va ser analitzar una organització amb què no estigués
    familiaritzat i presentar recomanacions sobre com se'n podia millorar l'eficiència.
    Com a objectiu va escollir una orquestra simfònica. Després d'informar-se sobre els
    instruments necessaris, va assistir al seu primer concert i va presentar l'anàlisi següent:

    1) Durant períodes de temps considerables, els quatre oboès no tenien res a fer. Per
    tant, el nombre d'oboès ha de ser reduït i el treball uniformement repartit durant tot
    el programa del concert. D'aquesta manera s'eliminarien els alts i els baixos d'activitat.

    2) Els vint violins estaven tocant exactament les mateixes notes. Això sembla una
    duplicació innecessària; per tant, l'equip d'aquesta secció s'ha de reduir dràsticament.
    Si es requereix un volum de so més alt, es podria obtenir amb aparells electrònics.

    3) L'equip obsolet és un altre tema que justifica inversions posteriors. El programa
    indicava que l'instrument del violinista principal tenia diversos centenars d'anys
    d'antiguitat. En aquest cas, si s'han aplicat les proporcions normals de depreciació,
    el valor d'aquest instrument estarà reduït a zero i la compra d'un equip més modern
    serà aconsellable.

    4) Es va dedicar massa esforç a tocar les fuses, la qual cosa sembla un refinament
    innecessari. Recomanem que totes les notes s'arrodoneixin a les semicorxeres més
    pròximes. Si això es fes, seria possible utilitzar un nombre superior de principiants
    i operaris de menys categoria.

    5) Sovint, els operaris utilitzaven una mà per a subjectar els instruments. Si incorpo-
    réssim algun artefacte podrien tenir una mà lliure per a fer altres feines. També hem
    notat que els que toquen instruments de vent han de fer esforços excessius, mentre
    que un compressor seria suficient per donar aire a tots i sota condicions controlades
    amb més precisió.

    6) Finalment, alguns dels passatges musicals semblen repetir-se massa. Per tant, s'han
    de retallar considerablement. No té cap objectiu útil que els instruments de vent
    repeteixin una cosa que ja han fet els de corda. Estimem que, si s'eliminen tots els
    passatges repetits, la durada total del concert es podria reduir a vint minuts i no hi
    hauria necessitat d'intermedis.
© FUOC • PID_00305755                                      85                           Direcció i organització


    Font: Morales Gutiérrez (1994).



La definició d'aquest context és el que denominem factors de contingència o
circumstàncies que condicionen el disseny de l'estructura. Habitualment, se'n
distingeixen quatre: l'edat i la mida, el sistema tècnic, l'entorn i el poder.


1)�L'edat�i�la�mida�de�l'organització


Quan les organitzacions són joves, les tasques se solen definir de manera im-
precisa, ja que no estan segures de què és el més convenient. Tanmateix, a
mesura que es té experiència sobre què funciona i sota quines condicions, la
tendència natural és repetir comportaments, establint normes i procediments
formals. Quant a la mida, a mesura que augmenta es fa necessària una dife-
renciació més marcada d'activitats, la qual cosa necessàriament ens porta a
incorporar mecanismes de coordinació addicionals. Per tant, com més antiga
i més gran és una empresa, més complexa n'és l'estructura, que és el resultat
de diferents canvis, tant quantitatius com qualitatius com, per exemple, els
descrits en el cas inicial de la senyora Raku.


2)�El�sistema�tècnic


Encara que hi ha múltiples definicions de tecnologia, com una aproxima-
ció podem considerar que impliquen tots els coneixements, màquines, eines,
habilitats i accions que s'utilitzen en l'empresa per al desenvolupament de
l'activitat, per la qual cosa és un concepte que va més enllà dels equips pro-
ductius que s'empren en l'àrea de fabricació. Malgrat que intuïtivament és fàcil
entendre que la tecnologia influeix sobre l'estructura d'una organització, les
diferents accepcions del terme i la seva dificultat de mesurament fan que hi
hagi força controvèrsia sobre quin efecte té. Per a tractar d'aproximar-nos a
aquest factor, podem definir dues propietats de la tecnologia que clarament
incideixen sobre el disseny de l'estructura, són les següents:


•    La regulació o grau en què el treball es veu controlat o regulat pel sistema
     tècnic. D'aquesta manera, un bisturí d'un cirurgià o la ploma d'un escriptor
     són exemples de sistemes de baixa regulació, mentre que la maquinària
     especialitzada d'una cadena de muntatge seria el contrari.


•    La sofisticació es refereix al grau de complexitat del sistema tècnic, és a dir,
     el grau en el qual resulta més o menys fàcil comprendre'n el funcionament.



Doncs bé, trobarem estructures més formalitzades quant a processos i tasques,
sobretot en el nucli operatiu, com més alt sigui el nivell de regulació del siste-
ma tècnic. D'altra banda, si el sistema tècnic és molt sofisticat, serà necessari
un ampli equip de suport per al seu manteniment, format per professionals
© FUOC • PID_00305755                                             86                                             Direcció i organització



qualificats a qui caldrà donar autonomia suficient per a fer la seva feina. Això
també farà necessari establir dispositius d'enllaç, amb la finalitat de coordinar
la feina de l'equip.


3)�L'entorn


Podem analitzar la influència de l'entorn sobre el disseny de l'estructura de                  Vegeu també
l'organització a partir de les seves quatre dimensions bàsiques que hem estu-
                                                                                                Sobre la influència de l'entorn
diat en el mòdul "Conceptes bàsics": estabilitat, complexitat, diversitat i hos-                en el disseny de l'estructura de
tilitat (la seva influència es resumeix en la figura 17).                                       l'organització podeu veure el
                                                                                                mòdul "Conceptes bàsics".


•    D'aquesta manera, com més dinàmic és l'entorn, més difícil és planificar
     a causa de la incertesa sobre el futur, la qual cosa porta a recórrer en major            Exemple

     mesura a la coordinació dels directius mitjançant la supervisió directa i a                En temps de pau els exèrcits
     la comunicació informal entre els membres de l'organització, en tant que                   són organitzacions molt buro-
                                                                                                cràtiques en les quals els pro-
     els entorns estables afavoreixen la formalització.                                         cediments formals i la disci-
                                                                                                plina són dues de les carac-
                                                                                                terístiques principals. Ara bé,
                                                                                                en el camp de batalla és ne-
                                                                                                cessària més flexibilitat, la su-
                                                                                                pervisió directa del comanda-
    Telefónica reestructura les seves filials a Espanya, l'Amèrica Llatina i la                 ment immediatament superi-
    Xina                                                                                        or i l'adaptació mútua entre els
                                                                                                soldats són aspectes essencials.

    En�cerca�d'una�organització�cap�a�la�convergència

    Des que Telefónica va decidir fusionar les filials de telefonia fixa i mòbil a tots els
    països on opera, les estructures han intentat alinear-se amb l'objectiu de posar-se en
    el lloc on vol el client i continuar endavant amb l'acostament als usuaris des d'una
    visió integrada de les tecnologies.

    A Espanya, aquesta concepció ha donat lloc a una organització que fusiona les dife-
    rents maneres de comunicar-se en les unitats de negoci, que es distingeixen ara pels
    clients a qui es dirigeixen. Així, per sota de la consellera delegada hi ha els departa-
    ments de residencial, negoci i grans empreses.

    Font: Cinco Días (26 de gener de 2008).



•    En segon lloc, si l'entorn és molt complex és pràcticament impossible que
     l'alta direcció pugui conèixer i comprendre tota la informació necessària
     per a la presa de decisions, cosa que porta lògicament a descentralitzar
     l'organització.


•    En tercer lloc, la diversitat de mercats en els quals opera l'empresa, o de
     productes que ofereix, o de clients a qui es dirigeix afecta la forma de de-
     partamentalització, de manera que es crearan unitats organitzatives per a
     atendre de manera més precisa cada un dels grups. Aquesta idea podríem
     resumir-la dient que la diversificació tendeix a crear divisionalització.
© FUOC • PID_00305755                                                87                Direcció i organització



•     Finalment, quan l'entorn és extremadament hostil i les organitzacions pa-
      teixen per la seva supervivència, com pot ser en casos de crisi econòmica,
      les organitzacions tendeixen, almenys provisionalment, cap a una major
      centralització, que es pot explicar per la major rapidesa i precisió de la su-
      pervisió directa d'un líder entorn del qual s'integra l'organització.



Figura 17. Incidència de les característiques de l'entorn sobre el disseny de
l'organització




Font: adaptat d'Iborra i altres (2007, pàg. 271).



4)�El�poder


L'últim dels factors de contingència es refereix a un conjunt de factors de poder
que moltes vegades entren en joc a l'hora d'establir el disseny de l'estructura
organitzativa d'una empresa. D'aquesta manera, moltes vegades les empreses
adopten estructures que no són les més adequades segons la seva mida i edat,
el seu sistema tècnic o les característiques de l'entorn. Podem assenyalar prin-
cipalment tres factors relacionats amb el poder:


•     La presència d'un control extern, com pot ser el govern, determinats acci-
      onistes, els sindicats o una empresa matriu, que influeix en una major cen-
      tralització de la presa de decisions i en una major formalització, en haver
      de justificar comportaments a persones o grups externs a l'organització.
© FUOC • PID_00305755                                                88                               Direcció i organització



•     Les necessitats de poder de certs membres de l'organització també es tra-     Exemple
      dueix en estructures més centralitzades.
                                                                                     Un exemple clàssic és el de
                                                                                     Henry Ford, la necessitat del
                                                                                     qual de controlar-ho tot en la
                                                                                     seva empresa el va portar a
•     La moda també imposa estructures que són adoptades per empreses per            una centralització excessiva del
                                                                                     poder i a la creació d'una xarxa
      a les quals no sempre són les més adequats. En això té molt a veure la         d'espionatge intern per a con-
                                                                                     solidar-lo, cosa que va estar a
      literatura empresarial de cada moment i les empreses de consultoria.           punt d'arruïnar l'empresa que
                                                                                     tant esforç li havia costat aixe-
                                                                                     car.

La figura 18 resumeix en quines parts de l'estructura tenen més influència cada
un dels factors de contingència estudiats.

Figura 18. Repercussions dels factors de contingència en els diferents nivells




Font: Mintzberg (1993, pàg. 339).



4.5. Models estructurals bàsics


La manera en què els directius defineixen les variables de disseny, tenint en
compte com afecten els factors de contingència, dóna lloc a l'aparició de di-
ferents tipus d'estructures organitzatives. A continuació, exposarem els cinc
models bàsics de Mintzberg (estructura simple, burocràcia maquinal, burocrà-
cia professional, estructura divisional i adhocràcia), als quals afegirem la des-
cripció d'un sisè, l'estructura matricial.


Per a cada model organitzatiu indicarem com es defineixen les variables de
disseny, en quines condicions és més adequat i com queden configurades ca-
da una de les parts de l'estructura. Hem de recordar que són models, és a dir,
© FUOC • PID_00305755                                    89                           Direcció i organització



simplificacions de la realitat, per la qual cosa podem trobar nombrosos casos
d'estructures híbrides que combinen característiques de diverses de les confi-
guracions que estudiarem.


Finalment, inclourem un últim apartat amb alguns exemples de nous models
organitzatius que estan sorgint en els últims anys com a conseqüència de la
tendència actual a l'aplanament de les estructures per la incorporació de les
tecnologies de la informació i les comunicacions, i per a facilitar una millor
gestió del coneixement, tal com hem comentat en explicar la línia intermèdia
de l'organització (recordem l'acudit sobre la caserna i el cometa Halley).


4.5.1. L'estructura simple


L'estructura simple es caracteritza per la falta d'elaboració a causa de la poca
diferenciació de les activitats, tant horitzontalment com verticalment. La bai-
xa diferenciació horitzontal es fonamenta en una divisió poc estricta del tre-
ball. Si es creen diverses unitats organitzatives, la diferenciació entre aquestes
és reduïda i s'hi solen emprar criteris funcionals. Per la seva banda, l'escassa
diferenciació vertical es tradueix en una jerarquia directiva molt petita, per la
qual cosa amb prou feines hi ha línia intermèdia. La formalització dels com-
portaments és molt escassa i gairebé no hi ha sistemes de planificació, cosa
que fa innecessària la presència de tecnoestructura. L'equip de suport, en cas
que n'hi hagi, és mínim.


El mecanisme principal de coordinació és la supervisió directa, ja que el poder
sobre totes les decisions rellevants sol estar centralitzat en el director general.
D'aquesta manera, el vèrtex�estratègic es converteix en la part més important
d'aquest model, i fins i tot, de vegades, l'estructura arriba a estar composta per
una única persona que ocupa el vèrtex estratègic i el nucli operatiu.


La conseqüència d'això és una estructura piramidal plana i incompleta, com
es mostra en la figura 19.

Figura 19. L'estructura simple
© FUOC • PID_00305755                                      90                            Direcció i organització



Aquest tipus d'estructura és adequada per a organitzacions noves o molt peti-
tes, com poden ser establiments familiars, però també quan l'extrema hostili-
tat de l'entorn obliga a una forta centralització, independentment de quina
sigui la seva estructura habitual.


4.5.2. La burocràcia maquinal


Podem entendre la burocràcia maquinal com un model totalment oposat a
l'anterior, ja que si l'estructura simple es caracteritza per l'escassa elaboració, en
la burocràcia maquinal totes les parts de l'estructura estan prou desenvolupa-
des. Presenta un alt grau de diferenciació horitzontal, amb tasques rutinàries
i repetitives, i el criteri de departamentalització sol ser per funcions, almenys
en un primer nivell. De la mateixa manera, hi ha un alt grau de diferenciació
vertical, la qual cosa configura una línia intermèdia molt desenvolupada.


El mecanisme principal de coordinació que s'empra és la normalització dels
processos de treball, amb alta formalització, per la qual cosa la part més im-
portant d'aquest model és la tecnoestructura. Igualment, hi ha un equip de
suport força desenvolupat per a assessorament i prestació de serveis a les dife-
rents parts de l'estructura. Encara que la majoria d'aquests serveis es podrien
subcontractar a proveïdors externs, l'obsessió pel control explica la prolifera-
ció freqüent de l'equip de suport en aquest model.


La conseqüència de tot això és una estructura piramidal alta en la qual
l'objectiu principal és aconseguir la màxima eficiència de l'organització (vegeu
la figura 20).

                 Figura 20. La burocràcia maquinal




En general, aquest tipus d'estructura és adequada per a empreses grans, que
treballen en entorns simples i estables, amb tecnologia rutinària i amb una
direcció amb un gran desig de control o molt vigilada pels propietaris.
© FUOC • PID_00305755                                         91                             Direcció i organització


    Alguns exemples són empreses siderúrgiques, empreses d'automòbils, correus o les admi-
    nistracions públiques.


4.5.3. La burocràcia professional


Igual com en el model anterior, en la burocràcia professional es produeix una
alta diferenciació horitzontal de les activitats i s'aplica un criteri de departa-
mentalització per funcions. Tanmateix, el seu grau de diferenciació vertical
és baix, cosa que dóna lloc a una línia intermèdia escassa, amb l'aplanament
consegüent de la piràmide organitzativa.


En aquest cas, el mecanisme principal de coordinació és la normalització de
les habilitats, per la qual cosa, en el nucli operatiu es contracten professio-
nals que han rebut formació especialitzada en una universitat o institució
d'ensenyament abans de ser contractats. D'aquesta manera, es dóna al profes-
sional una capacitat de control molt gran sobre el propi treball. Pensem, per
exemple, en el metge d'un hospital: el gerent de l'hospital no pot ficar-se en el
diagnòstic que aquest fa al seu pacient; quan se'l va contractar, se li va exigir
una titulació determinada que garanteix la plena capacitat per a desenvolupar
la seva feina. Per aquesta raó, la part més important d'aquest tipus d'estructura
és el nucli�operatiu, que d'altra banda és el que té més poder.


Atès que la normalització de les habilitats es produeix fora de l'organització,
amb prou feines és necessària la presència de tecnoestructura. La seva presèn-
cia acostuma a quedar reduïda a qüestions com el disseny dels sistemes de
selecció de personal, els sistemes d'incentius o els mecanismes de control per
resultats. Tanmateix, l'equip de suport sí que està plenament desenvolupat per
a donar servei als professionals del nucli operatiu. Finalment, el vèrtex estratè-
gic no té tanta importància com en altres models, ja que, com hem assenyalat
anteriorment, el poder està sobretot en el nucli operatiu. Fins i tot, en alguns
casos, són persones del nucli operatiu les que ocupen els càrrecs del vèrtex
estratègic, com passa, per exemple, en la universitat pública espanyola, en què
el rector és un professor elegit democràticament i, al seu torn, ell tria entre el
professorat el seu equip de direcció.


La conseqüència d'aquesta definició de les variables de disseny és una estruc-
tura piramidal plana amb una prima línia intermèdia, una mínima tecnoes-
tructura i un nucli operatiu i un equip de suport plenament desenvolupats
(vegeu la figura 21).
© FUOC • PID_00305755                                         92                            Direcció i organització


Figura 21. La burocràcia professional




Aquest tipus d'estructura és adequada per a organitzacions de mida gran, que
desenvolupen l'activitat en entorns estables, encara que complexos i que em-
pren tecnologia rutinària però que ha de ser executada per experts.

    Alguns exemples, a més dels hospitals o les universitats que ja hem esmentat, són els
    centres escolars, museus, despatxos professionals o biblioteques.

Figura 22. Organigrama de l'hospital Gregorio Marañón




Font: http://www.madrid.org



4.5.4. L'estructura divisional


L'estructura divisional és, més que una organització integrada, una sèrie
d'unitats semiautònomes acoblades mitjançant una estructura administrativa
central. La base és la separació entre les activitats estratègiques, que manté
l'oficina central, i les activitats operatives, que són executades per aquestes
unitats semiautònomes, denominades divisions, que tenen la pròpia estructura
organitzativa, habitualment burocràtica, i que són coordinades per la direcció
general.


La diferenciació horitzontal d'activitats crea les divisions utilitzant criteris de
departamentalització per propòsit, en funció del mercat (per àrees geogràfi-
ques, grups de client, etc.). Aquestes divisions tenen un ampli control sobre les
© FUOC • PID_00305755                                    93                          Direcció i organització



activitats que desenvolupen i, moltes vegades, estan directament vinculades
amb la seu central, per la qual cosa l'àmbit de control del vèrtex estratègic sol
ser força elevat i la piràmide organitzativa, parcialment plana. El mecanisme
principal de coordinació emprat és la normalització de les sortides, de manera
que la seu central fa un control a posteriori dels resultats de les divisions, les
quals acostumen a estar configurades com a centres de beneficis, amb respon-
sabilitat completa sobre les seves despeses i els seus ingressos.


La part més important d'aquest model és la línia�intermèdia, composta pels
directius de les diferents divisions nomenats per la seu central. La tecnoestru-
tura és força reduïda i s'encarrega del disseny i del funcionament del sistema de
control del rendiment o de programes de desenvolupament de gestió. L'equip
de suport sol estar més desenvolupat i, de vegades, inclou una sèrie de serveis
centralitzats de suport a les divisions.

Figura 23. L'estructura divisional




Quant als factors de contingència, aquest model és adequat per a empreses
grans i diversificades, amb múltiples tecnologies i que actuen en entorns més
dinàmics que en els casos anteriors, encara que no gaire, ja que les divisions
tendeixen a estructurar-se com a burocràcies maquinals o professionals.


4.5.5. L'adhocràcia


Fins ara, cap dels models estudiats no és vàlid per a potenciar una innova-
ció sofisticada i complexa per a la qual es necessita una combinació d'experts
procedents de diferents disciplines per a formar equips de projectes ad hoc.
Aquest és l'objectiu principal del model que desenvoluparem en aquest apar-
tat, l'adhocràcia.


En aquesta forma organitzativa es produeix una marcada diferenciació horit-
zontal en tasques especialitzades i complexes, però pràcticament no hi ha di-
ferenciació vertical, ja que es contracten experts i professionals altament qua-
lificats les habilitats i capacitats dels quals s'han desenvolupat en programes
de formació previs a la seva incorporació en l'organització. A més, el criteri de
© FUOC • PID_00305755                                    94                                            Direcció i organització



departamentalització és doble i conjunt, i combina l'agrupació d'unitats per
funcions i per projectes, productes o processos. Per tant, integra una organit-
zació matricial com la que estudiarem a continuació.


En aquest tipus d'organització no hi ha pràcticament formalització i el meca-
nisme principal de coordinació és l'adaptació mútua. No hi ha tecnoestructura
i es produeix una certa indefinició entre la línia intermèdia, el nucli operatiu i
l'equip de suport, de manera que tots s'integren en un grup central de perso-
nal expert que treballa conjuntament en relacions que canvien en funció de
projectes ad hoc (vegeu la figura 24).

Figura 24. L'adhocràcia




L'adhocràcia és una estructura adequada per a entorns molt dinàmics i com-
plexos, en què es necessiten coneixements especialitzats i creatius i en les pri-
meres etapes de vida de l'empresa. Es pot aplicar a empreses amb característi-
ques molt especials, com una agència de publicitat, però el més habitual és que
s'utilitzi com a complement d'estructures burocràtiques en les parts en què es
necessita més flexibilitat i creativitat, com pot ser un departament o divisió
d'investigació i desenvolupament.


4.5.6. L'estructura matricial


Com hem exposat en l'apartat anterior, la implantació d'una adhocràcia sol           L'estructura matricial
estar acompanyada d'una estructura matricial, que consisteix a aplicar con-
                                                                                      Aquest tipus d'estructura va
juntament un doble criteri de departamentalització per procés (funcional) i           sorgir en els anys seixanta i es
per propòsit (projectes, productes o mercats).                                        va fer molt coneguda quan
                                                                                      la NASA la va utilitzar en les
                                                                                      missions espacials Mercuri i
                                                                                      Apol·lo.
Potser la seva característica principal és l'existència d'una doble relació
d'autoritat, de manera que cada membre d'un grup rep instruccions d'un di-
rector de projecte (autoritat horitzontal), però a més manté la pertinença a un
determinat departament funcional (autoritat vertical). Així, per exemple, en la
figura 25 podem veure com un membre del grup de màrqueting del projecte A
respon davant del director de màrqueting i davant del seu director de projecte.
© FUOC • PID_00305755                                      95                       Direcció i organització



Amb aquest model es combinen dos avantatges: l'especialització dels departa-
ments funcionals, amb la seva experiència tècnica, i la integració dels especi-
alistes de diferents àrees en un projecte o producte concret.

Figura 25. L'estructura matricial




4.5.7. Nous models organitzatius


La major complexitat i dinamisme que caracteritzen l'entorn en què avui en
dia les empreses desenvolupen les seves activitats exigeix a les organitzacions
el disseny de nous models d'estructura que els permetin sobreviure i ser com-
petitives. Aquests nous models han de permetre més flexibilitat a les empreses
per a poder dur a terme innovacions en productes i en processos, reduccions
de costos i millores en la qualitat i en el servei als clients.


Per a això, actualment es qüestionen dos dels principis estructurals bàsics: la
diferenciació vertical del treball, propiciant estructures més planes i horitzon-
tals, i el predomini de la jerarquia o supervisió directa com a mecanisme de
coordinació. Això ha conduït a nous enfocaments orientats fonamentalment
cap a la millora de l'adaptació de l'empresa a l'entorn canviant, com poden
ser el downsizing, o reducció de mida de l'empresa, el rightsizing, o ajust de la
mida de l'organització, el lean management, o simplificació de la direcció, i la
reengineering, o redisseny de l'estructura i els processos per a aconseguir una
millora contínua.


Alguns d'aquests nous models estructurals són els següents: l'organització vir-
tual, l'estructura en trèvol i l'organització femenina. A continuació exposarem
breument les característiques principals de cada un d'aquests models.
© FUOC • PID_00305755                                                96                           Direcció i organització



•    L'organització� virtual sorgeix com a conseqüència de la generalit-
     zació dins del món empresarial de la cooperació com a mètode de
     desenvolupament, especialment de la subcontractació. D'aquesta manera,
     l'organització virtual manté pràcticament com a única part de l'estructura
     el vèrtex estratègic, que s'encarrega de contractar a terceres empreses la
     majoria o totes les activitats, tant de producció com de comercialització
     o d'R+D. Això condueix a la generació de xarxes més o menys estables de
     relacions entre proveïdors, fabricants i canals de distribució, encara que
     no pot ser considerada realment com una estructura organitzativa formal.
     Aquest disseny és molt utilitzat en alguns sectors com l'automòbil, el tèx-
     til, la construcció, el calçat, etc.




    Exemples d'organitzacions virtuals


    Nike dissenya, distribueix i comercialitza, però no fabrica, sinó que estableix aliances
    amb diferents productors localitzats fonamentalment a l'Àsia per a la fabricació del
    seu calçat o peces esportives.




    Benetton s'encarrega del disseny, la logística de la distribució i la publicitat, però tant
    la fabricació de les peces com la venda al consumidor la duen a terme altres empreses
    amb què Benetton manté relacions duradores per mitjà de la subcontractació, per al
    cas dels fabricants, i de la franquícia, per al cas de les vendes.




•    L'estructura�en�trèvol representa la formalització de les xarxes estables,
     de manera que, a partir d'un centre on s'ubica l'alta direcció, neixen les
     diferents fulles del trèvol en què es localitzen diferents grups. La prime-
     ra fulla es denomina nucli professional i està constituïda pels treballadors
     professionals, els tècnics i els administratius de l'empresa (seria com una
     organització en sentit tradicional). La segona fulla del trèvol, denominada
     marge contractual, la componen empreses o persones subcontractades per
     a determinades activitats. La tercera fulla és la força de treball flexible i
     integra els treballadors a temps parcial o temporals que es relacionen amb
     l'organització de manera eventual. Finalment, aquest model ha evolucio-
     nat incorporant una quarta fulla, amb la qual són els mateixos clients els
© FUOC • PID_00305755                                            97                  Direcció i organització



     que fan la feina, com ocorre, per exemple, en les gasolineres, en la banca
     amb els caixers automàtics, en la banca telefònica o en la banca per Inter-
     net, o als supermercats.



                Figura 28. Estructura en trèvol




                Font: Claver Cortés i altres (1998, pàg. 534).



•    L'organització�femenina consisteix en l'aplicació dins de l'empresa d'un
     conjunt de valors culturals que poden ser considerats "femenins", com, per
     exemple, la valoració de les persones que treballen en l'organització més
     com a éssers humans que com a ocupants d'un lloc de treball, la conside-
     ració de les relacions de l'empresa com a valuoses per si mateixes, la defi-
     nició de carreres professionals en funció del servei als altres, la generació
     de confiança que permeti el desenvolupament individual de les persones
     o la descentralització del poder i de la informació, de manera que perme-
     ti que tota persona que s'hagi de veure afectada per una decisió hi pugui
     participar. En realitat, aquest model, més que una nova forma estructural,
     implica la creació d'una nova cultura organitzativa allunyada de la tradi-
     cional cerca de poder i individualisme en el treball.
© FUOC • PID_00305755                                               99                           Direcció i organització



Exercicis d'autoavaluació
1. Les funcions clàssiques del procés directiu són...

a) compres, producció i comercialització.
b) planificació, organització i control.
c) inversió, producció i finançament.



2. Planificar consisteix a...

a) dissenyar l'estructura organitzativa.
b) comprovar que el comportament de l'empresa es manté dins dels termes prèviament es-
tablerts.
c) fixar els objectius i els mitjans per a assolir-los.



3. Les decisions que es prenen sobre les comandes de compra d'una empresa són de tipus:

a) Adaptatiu.
b) Rutinari.
c) Innovador.



4. Les decisions no estructurades o no programades es caracteritzen perquè...

a) són decisions noves que requereixen solucions creatives.
b) són les que resolen problemes estandarditzats i ben coneguts però sense procediment
estipulat.
c) són les que impliquen canvis incrementals sobre la situació precedent.



5. Les decisions relatives al llançament d'una campanya de publicitat són...

a) decisions no estructurades.
b) decisions estructurades.
c) decisions habituals.



6. Les decisions que pren l'alta direcció es caracteritzen per ser...

a) rutinàries i repetitives.
b) estructurades.
c) a llarg termini i poc estructurades.



7. Els directius de nivell mitjà es caracteritzen per requerir sobretot...

a) destreses conceptuals.
b) destreses tècniques.
c) destreses en relacions humanes.



8. Els directius funcionals...

a) són al capdavant d'una unitat especialitzada com, per exemple, producció, compres, ven-
des o R+D.
b) s'ocupen de dirigir una unitat completa en la qual treballen especialistes en les diferents
àrees funcionals.
c) són els responsables d'una empresa, divisió o filial.



9. Respecte als rols que exerceixen els directius...

a) són de deu tipus i s'agrupen en tres categories.
b) estan vinculats amb les relacions interpersonals, la recollida i transmissió d'informació,
i la presa de decisions.
© FUOC • PID_00305755                                              100                               Direcció i organització


c) Les dues afirmacions anteriors són vertaderes.



10. Assenyaleu la declaració correcta amb referència al MIS (management information system):

a) Són sistemes simples de processos de dades.
b) La informació supera la mera estandardització de dades, i aporta ajuda per a la planificació
i la direcció.
c) Incorpora l'ús de bases de dades menys estructurades per a la presa de decisions complexes.



11. La tasca directiva...

a) no es preocupa de l'actuació conjunta de les persones que conformen l'organització.
b) no té a veure amb l'assumpció de valors comuns per part d'aquestes persones.
c) tracta d'aconseguir l'actuació conjunta de les persones que conformen l'organització do-
tant-les de valors comuns.



12. La funció d'organització...

a) té impacte en la determinació dels rols de les persones que conformen l'empresa.
b) se centra en l'estructura organitzativa, però no en els rols.
c) no té res a veure ni amb l'estructura organitzativa ni amb els rols.



13. Els directius de primera línia són els que...

a) s'encarreguen de fixar els objectius i les línies estratègiques de l'empresa.
b) estan en contacte directe amb els treballadors que fan la feina productiva.
c) solen prendre decisions a llarg termini.



14. Els sistemes d'informació en l'empresa...

a) únicament tracten amb informació interna.
b) tracten amb informació interna i externa que estigui disponible.
c) no tracten amb informació externa perquè és il·legal.



15. Els sistemes d'informació en l'empresa poden ser...

a) sistemes d'informació per a la gestió, sistemes d'informació per a executius, sistemes de
suport a decisions (decision support systems).
b) sistemes experts, sistema de planificació de recursos (entreprise resource planning), sistemes
d'informació gerencial (management information systems).
c) Totes les respostes anteriors són correctes.



16. Contesteu les preguntes següents sobre el cas Pinsos el Petit Molí que inicia el mòdul 2
d'aquesta assignatura.

a) Identifiqueu els diferents nivells directius segons el criteri d'amplitud de les activitats que
fan els directius.
b) Identifiqueu el tipus de decisions que prenen els directius.
c) Proposeu un esquema que mostri el procés de presa de decisions que segueix l'empresa per
resoldre els problemes principals que se li plantegen.



17. Els objectius de les diferents divisions o unitats estratègiques de negoci de l'empresa els
fixa...

a) el consell d'administració de l'empresa.
b) els quadres intermedis.
c) el director de cada una de les àrees funcionals.



18. Els stakeholders d'una empresa es defineixen com...
© FUOC • PID_00305755                                             101                             Direcció i organització


a) personal que s'ocupa de les operacions de compravenda d'accions.
b) els membres del consell d'administració.
c) grups d'interès en l'empresa.



19. L'enfocament de la teoria de l'organització...

a) considera que l'objectiu de l'empresa consisteix en la maximització de la riquesa dels ac-
cionistes.
b) considera que els directius gaudeixen d'una gran discrecionalitat en l'empresa, cosa que
els pot portar a perseguir objectius com la maximització de la mida o el creixement.
c) considera que els objectius són el resultat d'un procés d'ajust entre els grups participants
en l'empresa.



20. Les relacions correctes amb els treballadors, proveïdors i clients de l'empresa, es poden
enquadrar dins de l'àmbit següent de la responsabilitat social:

a) Àmbit economicofuncional.
b) Àmbit de qualitat de vida.
c) Àmbit d'inversió o acció social.



21. Els codis ètics estableixen...

a) pautes per a resoldre conflictes entre empreses.
b) normes per a regir el comportament de les empreses tant en l'àmbit individual com en
les relacions externes.
c) les normes que s'han de seguir per a dur a terme aliances estratègiques.



22. El primer codi de bon govern a Espanya va ser l'anomenat...

a)�codi Cadbury.
b)�codi Conthe.
c)�codi Olivencia.



23. La missió, la visió i el propòsit estratègic...

a) són diferents maneres d'anomenar el mateix.
b) La visió i el propòsit estratègic són el mateix.
c) La missió i el propòsit estratègic coincideixen sempre.



24. La missió...

a) és la percepció actual del que serà l'empresa en el futur.
b) recull la identitat i personalitat de l'empresa, en el moment actual i amb vista al futur.
c) ens mostra objectius específics i mesurables.



25. El consell d'administració...

a) és el mecanisme principal de control extern de què disposa la propietat de l'empresa.
b) no és un instrument de supervisió i en tot cas només fa recomanacions.
c) és l'instrument més important de supervisió directa de l'empresa.



26. L'enfocament de la teoria clàssica pressuposa...

a) l'existència d'un ambient d'incertesa constant.
b) que es treballa amb informació perfecta.
c) ambient d'incertesa constant i informació perfecta.



27. Els sistemes d'incentius...
© FUOC • PID_00305755                                             102                           Direcció i organització


a) són un mecanisme de control de la propietat sobre la direcció.
b) no tenen cap relació amb el control.
c) són un mecanisme de control extern.



28. Segons la perspectiva contrària a la responsabilitat social de l'empresa...

a) l'empresa únicament ha d'utilitzar els seus recursos en activitats dirigides a incrementar
els beneficis.
b) el compromís de l'empresa amb la societat va més enllà del desenvolupament eficient de
la funció econòmica.
c) Són correctes les dues opcions anteriors.



29. Segons la perspectiva favorable a la responsabilitat social de l'empresa...

a) per mitjà d'una imatge responsable es poden augmentar els beneficis.
b) maximització del benefici i comportament responsable són incompatibles.
c) la maximització del benefici no té res a veure amb la imatge de l'empresa.



30. La direcció de la qualitat...

a) és un mitjà per a aconseguir els objectius de qualitat mitjançant la millora contínua.
b) no implica l'ús dels recursos disponibles per l'empresa amb el mínim cost possible.
c) no busca la reducció de les incoherències i errors originats en les diferents àrees de
l'empresa.



31. La innovació de producte consisteix a...

a) oferir al mercat un producte nou o millorat.
b) introduir en l'empresa una nova manera de treballar.
c) introduir innovacions en l'àmbit comercial, financer o organitzatiu.



32. El model EFQM...

a) permet mesurar la direcció de la qualitat en l'empresa.
b) considera que és una organització excel·lent la que genera valor afegit als clients.
c) Totes les respostes anteriors són correctes.



33. La innovació radical té lloc quan...

a) l'empresa s'introdueix en nous mercats.
b) s'introdueixen nous productes i/o processos que són totalment diferents dels que ja hi ha.
c) l'empresa modifica lleugerament la seva gamma de productes.



34. Quan una empresa incorpora nova maquinària en la fabricació dels productes, es tracta
d'una...

a) innovació de producte.
b) innovació de procés.
c) innovació de producte i de procés.



35. Quan una empresa reorganitza o redissenya els mètodes de fabricació, es tracta d'una...

a) innovació de producte.
b) innovació de procés.
c) innovació de producte i de procés.



36. Models de gestió de la qualitat són...

a) el model EFQM i el Malcolm Baldrige.
© FUOC • PID_00305755                                             103                               Direcció i organització


b) el model iberoamericà de gestió empresarial i el Malcolm Baldrige.
c) el model EFQM i els ERP.



37. L'ajust estratègic...

a) se centra exclusivament en el fet que hi hagi coherència entre les característiques de
l'entorn i l'estratègia de l'empresa.
b) se centra en el fet que l'estratègia empresarial sigui coherent amb les característiques de
l'entorn i amb les característiques internes de l'empresa.
c) se centra exclusivament en el fet que hi hagi coherència entre les característiques internes
de l'empresa i la seva estratègia.



38. Perquè una estratègia empresarial tingui èxit...

a) hem de traçar inicialment uns objectius complexos a llarg termini, posteriorment ajusta-
rem els nostres recursos a mesura que apareguin els problemes.

b) és vital traçar uns objectius senzills, conèixer els nostres recursos i l'entorn competitiu en
el qual operem a més d'una posada en marxa eficaç.

c) hem de traçar inicialment uns objectius complexos, independentment de l'entorn en què
treballem. Les característiques de l'entorn ja les tindrem en compte posteriorment.



39. Les capacitats o competències distintives són...

a) la totalitat de recursos que té l'empresa en el moment present. Les habilitats i coneixements
no es tenen en compte ja que no es poden mesurar.
b) la totalitat de recursos que té l'empresa en el moment present, tenint en compte les ha-
bilitats i coneixements.
c) la totalitat de recursos, habilitats i coneixements tant presents com potencials que té,
controla i domina l'empresa.



40. En el nivell d'estratègia corporatiu o global destaca...

a) el paper de l'alta direcció.
b) el paper dels quadres intermedis.
c) el paper dels responsables de cada àrea funcional.



41. En el nivell d'estratègia competitiu o de negoci es tracta de determinar...

a) en quin negoci o negocis hauríem d'estar presents.
b) com hauríem de competir en un negoci determinat.
c) com hem d'utilitzar les capacitats distintives de cada àrea funcional.



42. Una unitat estratègica de negoci és...

a) la unitat de l'empresa que engloba les estratègies de tots els negocis en els quals opera.
b) un conjunt homogeni d'activitats o negocis per als quals és possible formular una estratè-
gia comuna i alhora diferent de les estratègies seguides per a altres negocis.
c) un grup de professionals altament qualificats que s'encarrega de definir l'àmbit d'activitat
de l'empresa.



43. L'estratègia de lideratge en costos consisteix a...

a) produir productes de més valor afegit amb costos més alts que la competència.
b) produir productes o serveis semblants amb costos inferiors als de la competència.
c) fer oferta de productes o serveis únics i distintius a preus més alts.



44. Per a tenir èxit les empreses...

a) han d'optar per una estratègia en lideratge en costos o de diferenciació obligatòriament.
© FUOC • PID_00305755                                                104                           Direcció i organització


b) s'ha demostrat que sempre és millor l'estratègia de lideratge en costos.
c) poden optar per estratègies híbrides de productes amb valor afegit alt a preus no gaire alts.



45. L'estratègia de diversificació comporta...

a) introduir-se simultàniament en nous productes i nous mercats.
b) vendre nous productes en els mercats tradicionals.
c) reduir el camp d'activitat.



46. L'empresa pot triar entre diversos mètodes de desenvolupament:

a) Creixement intern, fusions i adquisicions i diversificació.
b) Creixement extern, creixement intern i acords de cooperació.
c) Acords de cooperació, reestructuració, i fusions i adquisicions.



47. Contesteu les preguntes següents sobre el cas de Pinsos el Petit Molí que inicia el modul
2 d'aquesta assignatura.

a) Identifiqueu l'estratègia competitiva de l'empresa. Justifiqueu la resposta.
b) Identifiqueu la direcció de desenvolupament de l'empresa. Raoneu la resposta.
c) Identifiqueu el mètode de desenvolupament de l'empresa. Raoneu la resposta.



48.


      Nestlé�inventa�el�cafè�"de�luxe"

      La multinacional es fa un lloc en un mercat saturat amb la seva marca Nespresso,
      gràcies a la venda en "boutiques" i una forta campanya de màrqueting.

      Va ser un regal estrella del Nadal passat, amb George Clooney com a imatge del "mo-
      ment de plaer" que Nespresso afirma vendre. Mitjançant una estratègia desvinculada
      de l'habitual en el grup Nestlé –amb un canal de venda molt directe al consumidor
      final–, la marca ha aconseguit un lloc en el trillat mercat del cafè. La seva intenció:
      comercialitzar distinció i classe, a més del producte per si mateix. Per a això, la com-
      panyia està teixint una àmplia xarxa de botigues de la marca –a més d'altres establi-
      ments col·laboradors–, on es venen les cafeteres que permeten utilitzar el seu exclusiu
      sistema de cafè en càpsules.

      La gran campanya de màrqueting de Clooney i l'obertura de nous establiments –
      entre ells el més gran del món, al prestigiós i car passeig de Gràcia de Barcelona– han
      potenciat un producte que ja feia més de vint anys que era al mercat. Però la clau
      perquè la companyia se situï com una de les de més creixement en el grup Nestlé,
      que el 2006 va ser del 40% i que va ingressar 725 milions d'euros, és proporcionar
      aquest "plaer" que, per a Nespresso, es tracta d'alguna cosa més que d'aconseguir el
      millor cafè.

      Amb una cultura corporativa arriscada i allunyada de la filosofia del seu grup, el ne-
      goci de Nespresso gira entorn de les boutiques que es reparteixen arreu del món. Se-
      gons la companyia, els establiments esmentats són l'"element clau" per a la venda del
      producte i el posiciona lluny de supermercats i altres establiments en què un depen-
      dent desconegui el sistema. En obligar el client a desplaçar-se a la seva pròpia botiga,
      afirmen que aconsegueixen "delectar els seus cinc sentits" o, el que és el mateix, dotar
      el producte d'una posada en escena que l'exhibeixi com a marca de desig. A més,
      tota visita facilita la compra impulsiva: ampliar les vendes per a superar el producte
      diari. Gràcies a aquesta exclusivitat, l'empresa pot dotar el producte d'una distinció i
      una imatge de luxe que, com prefereix denominar el conseller delegat de la marca a
      Espanya, Vincent Termote, el converteixen en "el Louis Vuitton del cafè".

      Aquesta exclusivitat a botigues Nespresso, que, com a contrapunt necessita un llarg
      període d'adaptació al mercat, ha aconseguit alguna cosa encara més rendible per a la
      companyia, la informació que li generen tots els seus clients. En comprar una màqui-
      na, el client entra a formar part d'una base de dades de l'empresa, en la qual figuren
      la seva adreça i les seves característiques. El formulari s'actualitzarà cada vegada que
      compri recàrregues de cafè. Segons el professor de l'escola de negocis d'ESADE, Luis
      Martínez-Ribes, l'"autèntica clau de l'èxit" de la marca està en aquesta venda directa al
© FUOC • PID_00305755                                               105                            Direcció i organització


      consumidor final. Segons ell, amb un arxiu que aglutini tots els clients del seu sistema
      de càpsules no necessiten arriscar-se en la seva estratègia de vendes, únicament han
      de consultar què desitja el client. Segons Martínez, l'obertura de nous establiments
      no necessita estudis de mercat. N'hi ha prou a localitzar on es concentra el nombre
      més alt de compradors. Fins i tot poden fidelitzar clients perduts.

      La guinda final a aquest pastís amb aroma a cafè és la campanya publicitària prota-
      gonitzada per George Clooney. Gràcies a la presència de l'actor en anuncis televisius
      i en màquines firmades a les boutiques, un gran nombre de clients reconeixen Nes-
      presso com "el cafè de Clooney". Segons la companyia, l'actor té "sofisticació, estil i
      encant", una cosa que "també té la seva marca". Amb un contracte que s'estén fins el
      2009, Nespresso continuarà amb la campanya de Clooney fins a la primavera. Amb
      l'actor, l'empresa ha aconseguit atreure més clients als seus establiments; un cop allà,
      la marca s'encarregarà de fidelitzar-los.

      Font: El Mundo (20 de gener de 2008).



Es demana:

Identificar l'estratègia competitiva seguida per Nestlé segons la informació de la notícia. Jus-
tifiqueu la resposta.



49. Imagineu que sou director d'una empresa que fabrica sabates a València per vendre-les a
tot Espanya. Poseu un exemple –i justifiqueu-lo– en què l'empresa segueixi cada una de les
direccions de desenvolupament següents:

a) Penetració de mercat
b) Desenvolupament de mercat
c) Desenvolupament de producte
d) Diversificació relacionada
e) Integració vertical
f) Diversificació no relacionada
g) Internacionalització



50.

      Nutrexpa completa el seu esmorzar amb Cuétara


      Els propietaris de Cola Cao compren a SOS la seva divisa de galetes per competir amb
      les marques blanques.

      Mentre el consumidor es refugia en les marques blanques per abaratir la cistella de
      la compra davant del delicat moment que viu l'economia, cada vegada són més les
      companyies que intenten desmarcar-se de les divises de baix preu amb què pressionen
      les marques de distribució la indústria. Nutrexpa, el grup que es va fer gran gràcies al
      mític Cola Cao, juga en aquesta guerra, però la cosa no és fàcil. I per això ha apostat
      per marques potents per liderar el mercat de l'esmorzar. Els seus productes tenen anys
      de tradició en aquesta taula de primera hora, la primera que, sense que ningú es doni
      per al·ludit, va ser un fast food.

      L'aposta ha acabat de concretar-se aquesta setmana amb l'adquisició de la segona
      branca de SOS Cuétara, la divisió de galetes, una vegada que el grup presidit per Jesús
      Salazar ha decidit abocar-se a la dieta mediterrània, després de la compra de la marca
      d'oli Bertolli.

      Nutrexpa va sortir des del principi a guanyar la licitació per Cuétara, coneixedora que
      d'allà partia la virtut de ser la més forta tant a l'hora de l'esmorzar com del berenar.
      I per això ha pagat 197,7 milions per tenir en la cartera marques com Tostarrica,
      Campurriana, Napolitanas o María Oro, que també li permetran aconseguir que la
      seva facturació generi un salt important, fins als 500 milions d'euros.

      L'estratègia no és nova. El grup barceloní, a les mans de les discretes famílies Ferrero
      i Ventura, ha compaginat un fort creixement des que va ser fundat el 1940 amb
      l'adquisició de marques de bandera en pràcticament qualsevol línia de producte que
      es consumeixi en el primer àpat del dia. A més de les seves dues gammes principals,
      Cola Cao i mel Granja San Francisco, en els últims deu anys Nutrexpa ha aconseguit
© FUOC • PID_00305755                                               106                           Direcció i organització


    el control de marques com La Piara, Aneto i Nocilla, a més de tenir des de la dècada
    dels anys vuitanta els batuts Okey.

    Tanmateix, la compra de Cuétara és una de les operacions de més envergadura per
    al grup. La factoria del Cola Cao augmentarà les vendes en més d'un 40% en afegir
    als 372 milions que va facturar el 2007 els 150 milions d'euros que genera Cuétara.
    Així, Nutrexpa aconseguirà superar per primera vegada en la seva història la xifra de
    500 milions.

    Així mateix, el grup, que té filials a la Xina, Xile i Portugal, passa a prendre el control
    de les quatre fàbriques que controlava SOS per a l'elaboració de galetes a la penínsu-
    la Ibèrica i sumarà 850 empleats als 1.200 que ja té en nòmina a tot el món. Uns
    centres de producció que, llevat que Nutrexpa canviï la seva estratègia de no produir
    aliments per a marques blanques, seguiran en la línia de la companyia i es dedicaran
    exclusivament a l'elaboració de galetes.

    Si bé Nutrexpa ja era una marca clàssica en els productes destinats a l'esmorzar, li
    faltava una divisa de primera línia en galetes. Justament, l'adquisició de Cuétara aug-
    menta la competència amb Panrico, grup també barceloní especialista en pastisseria,
    ja que aquesta va aconseguir Artiach l'abril d'aquest mateix any. Les dues divises van
    mantenir una forta pugna per adquirir el negoci de galetes de SOS, en què Nutrexpa
    va ser qui definitivament es va endur el premi, encara que amb un import inferior
    als més de 250 milions d'euros que el mercat apuntava.

    Tal com argumenta el professor de l'escola de negocis d'ESADE, Santiago Simón, "re-
    sulta una mesura defensiva" que serveix al grup per a anticipar-se al seu competidor.
    "Qui té la capacitat suficient per a fer una compra es beneficia d'un preu molt més
    barat".

    En galetes, Kraft aglutina prop d'un 30% de les vendes totals i, gràcies als productes
    de la marca Artiach, Panrico reuneix prop d'un 12%, percentatge que gairebé iguala
    la flamant compra de Nutrexpa.

    Font: El Mundo (21de desembre de 2008).



Es demana:

Identificar el mètode de desenvolupament seguit per l'empresa. Justifiqueu la resposta.



51. Un organigrama d'aquesta forma representa...




a) la departamentalització per objectius.
b) la departamentalització per processos.
c) la departamentalització per productes.



52. El concepte de tecnoestructura fa referència a...

a) directius de línia involucrats en l'execució directa del treball.
b) professionals o analistes que planifiquen, dissenyen i milloren el treball dels altres.
c) Només es troba en l'àmbit del vèrtex estratègic.



53. En quin nivell jeràrquic de l'empresa s'elabora l'estratègia de la mateixa empresa?

a) En el vèrtex estratègic.
b) En el nivell tàctic.
c) En el nivell operatiu.
© FUOC • PID_00305755                                              107                           Direcció i organització




54. Quin desavantatge presenta l'estructura divisional?

a) Falta de flexibilitat per a adaptar-se a l'entorn.
b) Risc de duplicació de funcions.
c) Conflictes originats pel doble flux d'autoritat.



55. Què s'entén per nivell de l'organització?

a) Els diferents departaments en què es divideix l'empresa.
b) Les competències que un superior confereix de manera formal a un subordinat.
c) Cada posició en la línia superior-subordinat.



56. De les afirmacions següents sobre l'estructura organitzativa de l'empresa, assenyaleu la
resposta incorrecta.

a) El vèrtex estratègic el conformen tots els comandaments de l'organització.
b) L'equip de suport està conformat per unitats especialitzades que donen suport a
l'organització.
c) El nucli operatiu requereix alta normalització a causa del nombre més alt de tasques repe-
titives que efectua.



57. Segons Mintzberg, dins de l'estructura organitzativa d'una empresa, l'estudi dels mètodes
de treball s'enquadraria en...

a) tecnoestructura.
b) equip de suport.
c) alta direcció.



58. L'estructura organitzativa que millor s'adaptaria a les necessitats d'una gran empresa que
comercialitzés diversos productes en diferents mercats seria...

a) estructura adhocràtica.
b) estructura matricial.
c) estructura maquinal.



59. Si en la vostra organització haguéssiu d'escollir un mecanisme de coordinació per a re-
soldre un problema dins d'un grup, quin escolliríeu?

a) Normalització.
b) Departament integrador.
c) Grups interunitats.



60. Quina de les formes organitzatives següents té per objectiu maximitzar l'eficiència orga-
nitzativa?

a) Estructura matricial.
b) Burocràcia maquinal.
c) Burocràcia professional.



61. L'estructura matricial i l'adhocràcia s'assemblen...

a) en el fet que el poder de decisió es reparteix entre directius i no directius.
b) en què totes dues es basen en el principi de jerarquia.
c) en la doble relació d'autoritat.



62. La departamentalització és un principi propi de disseny...

a) vertical.
b) horitzontal.
© FUOC • PID_00305755                                             108                               Direcció i organització


c) Cap de les respostes anteriors és correcta.



63. Assenyaleu l'afirmació correcta respecte de la diferenciació vertical:

a) Consisteix en la divisió del treball en tasques i subtasques en un mateix nivell organitzatiu.
b) El seu objectiu és la creació d'unitats organitzatives bàsiques en l'empresa.
c) Implica la divisió del treball mitjançant l'aplicació del principi de jerarquia.



64. En un organigrama matricial...

a) no hi ha diferenciació vertical.
b) el criteri de departamentalització és únicament per funcions.
c) es combina una estructura funcional amb una altra de projectes, productes o mercats.



65. La formalització de les xarxes estables respon a...

a) un model d'empresa virtual.
b) un model d'estructura en trèvol.
c) un model de burocràcia professional.



66. D'acord amb la informació del cas Pinsos el Petit Molí que inicia el mòdul 2 d'aquesta
assignatura, identifiqueu els òrgans de línia de l'empresa i el seu tipus d'estructura organit-
zativa. Justifiqueu la resposta.


67.�LAGOSA

Fa quinze anys que el senyor Albert González va crear la seva empresa Ladrillos González, SA
(LAGOSA). Actualment, l'organització de l'empresa (de 19 empleats) és la següent:




Els venedors atenen les comandes per telèfon i atenen els clients que arriben al negoci. Els
treballadors dels dipòsits fabriquen els maons segons les especificacions del client, carreguen
i descarreguen els camions, lliuren els maons als clients i fan altres tasques de menys impor-
tància.

El senyor González acostuma a dedicar els matins al dipòsit del nord, que és més gran, i les
tardes al dipòsit del sud. Recull la facturació i la paperassa i se l'emporta a casa, i l'endemà
al matí la lliura a l'administrador. Aquest administrador confecciona les factures als clients i
paga els proveïdors. A més, el senyor González fa totes les compres de materials per als dos
dipòsits encara que la major part del temps el dedica a supervisar directament cada dipòsit.

Un problema que s'origina amb freqüència és que els venedors (que reben una comissió sobre
les vendes) atenen comandes i fan promeses de lliurament que el dipòsit no pot complir.
Aquesta situació és una font constant de conflictes i, amb freqüència, el senyor González ha
d'intervenir per a resoldre'ls. A més, la rotació dels venedors i dels treballadors dels dipòsits
(marxen a treballar a altres empreses) ha augmentat fins al punt que el senyor González ha
d'afegir a les seves múltiples ocupacions la tasca de selecció de personal (entrevistes, contrac-
tació, etc.) per a substituir els venedors i treballadors que marxen.

Es demana respondre les qüestions següents:

a) Quina és la forma organitzativa actual d'aquesta empresa?
b) Quins mecanismes de coordinació es podrien introduir per a evitar els problemes en les
comandes?
© FUOC • PID_00305755                                              109                               Direcció i organització


c) Cap a quina forma organitzativa hauria d'evolucionar LAGOSA? Raoneu la resposta.



68.�Laboratoris�Cavendish

La plantilla actual de Laboratoris Cavendish, una empresa farmacèutica fundada el 1940, és
de 138 treballadors a tot Espanya, 62 dels quals s'encarreguen directament de dur a terme el
procés de fabricació de tots els productes, 6 persones formen l'equip encarregat de la distri-
bució dels productes als clients, 10 persones tenen com a missió la cura, control i manteni-
ment dels diferents magatzems (matèries primeres, envasos i productes acabats), i 6 persones
s'encarreguen del manteniment de les instal·lacions (maquinària, utillatge, etc.). El personal
d'administració està integrat per 19 persones. La resta de treballadors es dediquen a altres
tasques dins de l'empresa, incloent-hi les tasques directives.

En l'estructura organitzativa es distingeixen quatre nivells jeràrquics. El primer nivell l'ocupa
el director general. El segon nivell està integrat pels directors dels cinc departaments: Investi-
gació i Desenvolupament, Fabricació, Compres i Personal, Administració, Vendes i Màrque-
ting. El tercer nivell l'ocupen els responsables de les diferents seccions de cada departament.
El quart nivell consta fonamentalment de personal operatiu.

L'empresa ha diversificat les activitats, si bé d'una manera no gaire àmplia, dirigint-se al sec-
tor farmacèutic principalment i, en segon pla, al sector químic. Així, al costat de la fabricació
de productes farmacèutics i de parafarmàcia, l'empresa també produeix cosmètics, insectici-
des i reactius químics. Es tracta d'una empresa en expansió constant, gràcies a la tasca del
Departament d'Investigació i Desenvolupament. Cada any es llancen al mercat entre 5 i 10
productes nous, el quals, si s'observa que no tenen l'acceptació suficient, són retirats.

Es demana fer les activitats següents:

a) Dibuixeu l'organigrama d'aquesta empresa.
b) En quin tipus d'estructura es pot enquadrar l'organització actual de Laboratoris Cavendish?
c) Quin en podria ser el desenvolupament futur?



69.�Aloha�(1a.�part)

Després d'obtenir el meu títol d'enginyer industrial vaig arribar a Tarifa i vaig començar a in-
teressar-me per l'esport de la planxa hawaiana (surfing). En aquella època, s'empraven plan-
xes molt més grans que les d'avui i jo constantment planejava prototips ideals. Els meus co-
neixements i formació d'enginyer em van portar a estudiar infinitat de variants de disseny.
Finalment, vaig decidir fer realitat el que pensava.

Vaig llogar un garatge situat en una illa de cases de la platja i vaig comprar una mica d'escuma
de poliuretà que s'utilitza per a modelar planxes hawaianes, equip per a polir a mà, llimes,
plantilles, calibradors, fibra de vidre semblant a la roba, polièster i altres tipus de resines.
Construïa planxes i les provava. Diverses vegades la gent em va dir que volia comprar-les. Vaig
vendre'n alguna i cada vegada eren més les persones que em demanaven que els construís
planxes hawaianes segons les seves especificacions o que fes els meus propis models. Al cap
d'uns tretze mesos em vaig trobar amb més comandes de les que podia atendre.

Per això, vaig prendre una decisió transcendental: obrir el meu propi negoci. Vaig fundar
Aloha i la vaig posar en marxa jo sol durant uns sis mesos. Els negocis anaven molt millor
del que pensava i vaig descobrir que era necessari contractar un empleat, i després en vaig
haver de contractar un altre més. Al cap de dos anys, tenia 17 empleats i havia instal·lat les
activitats en una part d'un edifici industrial en règim de lloguer.

L'organització de la petita empresa era molt informal. Continuàvem construint planxes
hawaianes segons les especificacions del client o bé petits lots dels nostres propis models.
Vam llogar una petita botiga a la platja i hi exhibíem diversos models. L'empresa va continuar
treballant així fins que, després de nou anys més, ja tenia 70 empleats, gairebé tots dedicats
a les operacions que es requereixen per a construir una planxa hawaiana completa.

Es demana contestar les preguntes següents:

a) En quin tipus de configuració es pot enquadrar l'organització actual d'Aloha.
b) Valoreu l'adequació d'aquesta configuració segons els factors de contingència.
c) Comenteu les variables de disseny.



70.�Aloha�(2a.�part)
© FUOC • PID_00305755                                             110                              Direcció i organització


Les vendes van continuar augmentant, però els beneficis no van augmentar en igual propor-
ció. Llavors em vaig adonar que potser es podria fer alguna cosa per a controlar els costos i
modernitzar les operacions. En qualitat de director, vaig contractar els serveis d'una empresa
consultora en direcció i en millora de mètodes i li vaig dir que volia que estudiés la nostra
organització en tots els seus aspectes i que fes les recomanacions que, al seu entendre, con-
vinguessin als nostres processos de producció, planificació financera, màrqueting i adminis-
tració.

La firma consultora va fer diverses recomanacions quant a finances i màrqueting. També
va recomanar una transformació dels nostres sistemes de producció: en comptes de ser una
planta on cada obrer fabricava una planxa completa, s'havia de convertir en una planta de
producció en sèrie, en què les planxes fluïssin d'un extrem a l'altre mitjançant un procés
seqüencial integrat. Faríem grans lots d'un model i després d'un altre, segons aquest procedi-
ment. La major part dels empleats del departament de producció farien tan sols unes quantes
operacions especialitzades.

Així mateix, els consultors van proposar reorganitzar i formalitzar la direcció de produc-
ció. Per exemple, la nostra empresa havia estat treballant sense que una persona en concret
s'encarregués de la planificació de la producció ni del control de qualitat. En general, cada
empleat era el seu propi planificador i inspector. Però els consultors van proposar nomenar
un supervisor que s'ocupés d'aquestes dues funcions. El responsable de planificació de la pro-
ducció elaboraria plans amb el supervisor responsable de les operacions de fabricació. El su-
pervisor del control de qualitat establiria les normes respectives i se serviria de controladors
per a comprovar que es complissin.

En resum, proposaven un sistema directiu més formalitzat i especialitzat, que introduís noves
especialitats i interposés un nivell jeràrquic entre la meva persona i els empleats. A més, els
consultors van recomanar ascendir quatre dels treballadors de més antiguitat als nous llocs
directius. Al cap d'un any havíem posat en pràctica gairebé totes les recomanacions.

Es demana respondre les qüestions següents:

a) Analitzeu com s'han redefinit les variables de disseny.
b) Quina és la configuració actual d'Aloha?
c) Us sembla adequada la nova estructura? Quin altre tipus d'organització podríeu recomanar
que s'adoptés?
© FUOC • PID_00305755                                                111                              Direcció i organització



Solucionari
Exercicis d'autoavaluació

1.�b

2.�c

3.�b

4.�a

5.�b

6.�c

7.�b

8.�a

9.�c

10.�b

11.�c

12.�a

13.�b

14.�b

15.�c

16.�a) Atenint-nos al criteri d'amplitud de les activitats que fan els directius que s'ha estudiat,
distingim dos nivells directius, que són:

•      Director de caràcter general: en aquest cas seria el senyor Marcelino García, ja que és el
       màxim responsable de l'empresa.
•      Directius funcionals: en aquest cas tenim cinc directius que estarien en aquest nivell,
       que són els dos gerents de fàbrica, el gerent de la granja d'aus, el director de vendes i la
       directora de patologia. Observem que tots són al capdavant d'unitats especialitzades en
       producció, vendes, i funcional respectivament.

b) L'alta direcció prendria decisions de tipus estratègic, no programades i innovadores. Com
per exemple les decisions de comprar la granja d'aus, o la d'obrir una nova fàbrica a Toledo
o la decisió de fer oferta de nous productes.

Els quadres intermedis prendrien decisions tàctiques, programades i adaptatives. Com, per
exemple, la determinació dels nivells de producció per part dels gerents de fàbrica, el control
analític de les matèries primeres per part de la directora de patologia, o la relació amb els
clients per part del director de vendes.

c) El diagnòstic del problema, la cerca i avaluació d'alternatives i l'elecció final d'una decisió
constitueixen les etapes�bàsiques en el procés de presa de decisions. Per tant, i per al cas que
ens ocupa, podem distingir tres etapes:

Primera�etapa. Diagnòstic del problema: l'empresa ha detectat els problemes següents:

•      El senyor Marcelino es veia obligat a actuar en massa fronts, en realitat s'ocupava de tots
       els assumptes de l'empresa.
•      Les relacions entre les fàbriques no eren cordials.
•      La fàbrica de Toledo no tenia un responsable directe i era el mateix senyor Marcelino qui
       se n'havia de fer càrrec en les decisions importants.
•      La granja d'aus era gestionada per la veterinària de l'empresa, cosa que no li deixava temps
       suficient per a ocupar-se de les seves vertaderes tasques.
•      Hi havia un departament central de compres de matèries primeres, encara que cada unitat
       feia compres importants pel seu compte.
© FUOC • PID_00305755                                             112                              Direcció i organització


Segona� etapa. Cerca i avaluació d'alternatives. El senyor Marcelino havia llançat diverses
propostes per organitzar les activitats, però en no posar-se d'acord decideix contractar un
equip de consultors que identifica les necessitats següents:

•   És necessari trobar un gerent per a la granja d'aus i un altre per a la fàbrica de Toledo.
•   Cal fer un nou plantejament de les relacions directives de les diferents unitats de negoci.

Tercera�etapa. Presa final d'una decisió: s'adopta com a decisió final les propostes dels asses-
sors, que són les següents:

•   Concedir bastant autonomia a les diferents unitats (fàbriques i granja). Cada unitat com-
    praria les pròpies matèries primeres i s'eliminaria el departament central de compres.
•   Creació d'una direcció general de tot el grup, de la manera següent:
    – Director general: senyor Marcelino García.
    – Gerent de la fàbrica de Madrid: senyor Javier Merino (antic administratiu).
    – Gerent de la fàbrica de Toledo: senyor Ramón Calero (antic cap de compres).
    – Gerent de la granja d'aus: senyor Carlos López (nova contractació).
    – Director de patologia: senyora Beatriz Martín (veterinària).
    – Director de vendes: senyor Antonio Sánchez.
    – Cap d'administració: senyor Ismael Fuentes.


17.�b

18.�c

19.�c

20.�b

21.�b

22.�c

23.�b

24.�b

25.�c

26.�b

27.�a

28.�a

29.�a

30.�a

31.�a

32.�c

33.�b

34.�b

35.�b

36.�a

37.�b

38.�b

39.�c

40.�a

41.�b
© FUOC • PID_00305755                                               113                               Direcció i organització


42.�b

43.�b

44.�c

45.�a

46.�b

47.
a) Com s'ha vist en el mòdul, la tipologia d'estratègies competitives més estesa i acceptada és
la de Porter (1982), que proposa tres estratègies competitives genèriques: lideratge en costos,
diferenciació de producte i segmentació de mercat.

En la realitat empresarial, moltes empreses opten per estratègies híbrides o intermèdies que
es caracteritzen per oferir productes d'alt valor afegit a un preu no gaire alt.

En el nostre cas l'estratègia competitiva de l'empresa és una estratègia híbrida (lideratge en
costos i diferenciació de producte), ja que d'una banda podem pensar que l'empresa du a
terme una estratègia de lideratge en costos, atès que hi ha un conjunt de factors, com és
la propietat de la entrada necessària principal (el pollastre), ja que sabem que l'empresa és
propietària de la granja d'aus, o l'existència d'economies de gamma, en poder utilitzar els
recursos que ja tenia (mateixes instal·lacions, mateixes matèries primeres, mateix procés de
distribució, mateixa marca) per a fer oferta de nous productes, que permeten que l'empresa
assoleixi l'avantatge competitiu en costos, fabricant amb costos inferiors als dels competidors.
Tanmateix, d'altra banda, l'empresa està fent un esforç per oferir un producte diferenciat,
com és, per exemple, el pinso per a gossos i gats que pateixen patologies concretes.

b) Com hem vist en estudiar la teoria, la tipologia de direccions de desenvolupament més
acceptada en la literatura és la d'Ansoff (1976), que en funció de la relació que tenen els
negocis (mercats i productes) tradicionals amb els nous, identifica dues direccions de desen-
volupament: expansió i diversificació.

En el nostre cas, tant el producte com el mercat continuen essent els tradicionals, per la
qual cosa la direcció de desenvolupament és l'expansió i en concret el desenvolupament de
producte, ja que l'empresa està venent nous productes (aliment per a gats, productes light,
concentrats energètics, farinetes i pinsos específics per a gossos i gats amb determinades pa-
tologies) en els mercats tradicionals.

D'altra banda, en entrar en el negoci de les aus, amb la compra de la granja, du a terme una
estratègia d'integració vertical cap a enrere.

c) Hi ha tres mètodes de desenvolupament alternatius: creixement intern, creixement extern
o fusions i adquisicions i acords de cooperació.

En el nostre cas, el mètode de desenvolupament és tant creixement intern, amb l'obertura
de la fàbrica de Toledo, com creixement extern, amb la compra de la granja d'aus.

48.�L'estratègia competitiva seguida per Nestlé és de diferenciació de producte perquè fa oferta
en el mercat d'un producte similar al d'una altra empresa però que té certes característiques
que fan que el client el percebi com a únic i, per això, estigui disposat a pagar un preu superior.

49.
a) Penetració de mercat: campanyes publicitàries dirigides a augmentar el consum del pro-
ducte amb promocions que afavoreixin la compra, per exemple, oferint dos parells pel preu
d'un.

b) Desenvolupament de mercat: la cerca de nous mercats geogràfics, entrar en algun segment
en el qual no hi era, per exemple, sabates per a nens, sabates per a la muntanya.

c) Desenvolupament de producte: per a adaptar-se millor a les necessitats i gustos dels clients,
es pot oferir una gamma més àmplia de models amb diferents colors, dissenys, etc.

d) Diversificació relacionada: la fàbrica de sabates pot començar a fabricar bosses, la qual
cosa li permetrà generar sinergies productives i comercials.

e) Integració vertical: la fàbrica de sabates pot convertir-se en el seu proveïdor de cordons per
a les sabates (integració vertical cap a enrere); també pot convertir-se en el seu distribuïdor
obrint botigues per vendre les seves sabates (integració vertical cap endavant).
© FUOC • PID_00305755                                             114                               Direcció i organització


f) Diversificació no relacionada: si entra en un nou negoci que no té cap relació amb el
tradicional i que, per tant, no genera sinergies productives o comercials; per exemple, entrar
en el sector de la construcció o en el de la consultoria.

g) Internacionalització: pot començar a vendre, fins i tot també fabricar, les sabates fora
d'Espanya.

50.�El mètode de creixement és extern (fusions i adquisicions), ja que s'ha produït la compra
d'una empresa.

51.�b

52.�b

53.�a

54.�b

55.�c

56.�a

57.�a

58.�b

59.�a

60.�b

61.�c

62.�b

63.�c

64.�c

65.�b

66.
Òrgans�de�línia. Entre els òrgans de línia hi ha una relació jeràrquica i els fluxos d'informació
flueixen verticalment.

En aquest cas podem identificar dos òrgans de línia, que són el vèrtex estratègic, en què
se situaria el director general, el senyor Marcelino García, i la línia intermèdia, en què es
trobarien els quatre comandaments intermedis (els dos gerents de les fàbriques, el gerent de
la granja d'aus i el director de vendes).

Tipus� d'estructura� organitzativa. Mintzberg proposa cinc models bàsics d'estructures or-
ganitzatives, però en la vida real tenim estructures híbrides que combinen característiques
de diferents configuracions. En el nostre cas el tipus d'estructura organitzativa a què més
s'assembla l'empresa és la divisional, ja que observem diferents unitats amb força autonomia,
com són les fàbriques de Madrid i Toledo, i la granja d'aus, mentre són coordinades pel di-
rector general de l'empresa. A més hi ha una separació clara entre les activitats estratègiques
que du a terme el director general i les activitats operatives que es duen a terme per part
d'aquestes unitats semiautònomes (divisions). Amb tot això, podem veure una de les carac-
terístiques de la burocràcia maquinal, com és la departamentalització per funcions.

67.
a) LAGOSA és una empresa petita (19 empleats), amb una baixa diferenciació tant horitzontal
com vertical (poques unitats organitzatives i pocs nivells jeràrquics). El mecanisme principal
de coordinació és la supervisió directa i hi ha un domini clar del vèrtex estratègic (el senyor
González). Totes aquestes són característiques de l'estructura simple.

b) La manera més senzilla, de resoldre el problema que els venedors atenguin comandes i es
comprometin a unes dates de lliurament que els dipòsits no poden complir, seria mitjançant
la formalització: l'ús de les tecnologies de la informació i l'establiment de protocols per part
dels venedors facilitaria la coordinació adequada entre producció i venda.

Una altra solució possible seria incrementar el grau de diferenciació vertical, de manera que
es creés un nivell jeràrquic intermedi entre el gerent i els venedors i treballadors. D'aquesta
© FUOC • PID_00305755                                               115                               Direcció i organització


manera es podria nomenar un supervisor per a cada un dels dipòsits que coordinés la feina
dels treballadors i els venedors. L'organigrama quedaria llavors de la manera següent:




c) Si augmenta el seu grau de formalització i la seva mida podria evolucionar cap a una buro-
cràcia maquinal, encara que, ja que du a terme l'activitat en dues localitzacions geogràfiques
diferents, la seva evolució podria aportar més autonomia a la presa de decisions per a cada
supervisor dels dipòsits, la qual cosa podria aconsellar a l'empresa l'adopció d'una estructura
divisional per àrees geogràfiques.

68.
a) L'organigrama seria aproximadament de la forma següent:




b) Es tracta d'una empresa d'una mida mitjana (138 treballadors) i que presenta un alt grau
de diferenciació horitzontal, amb una departamentalització per funcions (R+D, fabricació,
compres i personal, administració i vendes i màrqueting). El seu grau de diferenciació vertical
també és elevat en relació amb la seva mida (quatre nivells jeràrquics). Segons les dades, es
troben prou desenvolupades totes les parts de l'estructura, per la qual cosa podem concloure
que es tracta d'una burocràcia maquinal.

c) A causa de la seva estratègia de diversificació, l'adequat seria que l'estructura evolucionés
cap a una estructura divisional i es creessin dues divisions: divisió farmacèutica i divisió
química.

69.
a) Es tracta d'una estructura simple.

b) És una empresa petita, de creació recent i amb una figura d'empresari emprenedor, per la
qual cosa l'estructura simple s'ajusta perfectament a aquests factors de contingència.

c) Baixa diferenciació horitzontal: amb prou feines hi ha divisió del treball, ja que cada ope-
rari fa totes les operacions necessàries per a construir una planxa hawaiana completa.

Baixa diferenciació vertical: no hi ha una línia jeràrquica, tan sols el propietari i els empleats.

Mecanisme de coordinació: supervisió directa.

Aquestes variables de disseny configuren la forma organitzativa denominada estructura sim-
ple.

70.
a) Ha augmentat la diferenciació horitzontal per funcions: es creen unitats de finances i
màrqueting i es divideix el treball en les activitats de producció, de manera que cada operari
no construeix una planxa completa sinó que s'especialitza en unes determinades operacions.
© FUOC • PID_00305755                                             116                              Direcció i organització


Ha augmentat la diferenciació vertical, introduint un nivell jeràrquic entre el propietari i els
treballadors.

S'ha introduït la formalització com a mecanisme de coordinació: elaboració de plans de pro-
ducció i normes de control de qualitat.

b) Tal com s'han redefinit les variables de disseny, Aloha s'ha convertit en una burocràcia
maquinal. A més de l'exposat en la pregunta anterior, cal afegir que s'han desenvolupat parts
de l'estructura que abans no existien, com la línia intermèdia (es creen llocs directius inter-
medis que passen a ocupar els empleats més antics) i la tecnoestructura (interna, nomenant
un responsable de planificació de producció i un responsable de control de qualitat, i també
externa, contractant els serveis d'una empresa consultora en direcció i millora de mètodes).

c) Tenint en compte que es tracta d'una empresa de mida relativa, que treballa en un entorn
relativament simple i estable, i emprant tecnologia rutinària, la burocràcia maquinal és una
estructura adequada a aquests factors de contingència.

Si en un futur l'empresa opta per la diversificació com a estratègia de desenvolupament (per
exemple, fabricant roba per a practicar aquest esport, complements, perfums i cremes solars,
etc.), podria ser adequat evolucionar cap a una estructura divisional per productes.
© FUOC • PID_00305755                                           117                             Direcció i organització



Bibliografia
Aguirre Sábada, A. A.; Castillo Clavero, A. M.; Tous Zamora, D. (1999). Administra-
ción de organizaciones. Fundamentos y aplicaciones. Madrid: Ediciones Pirámide.

Alegre, L.; Berné, C.; Calve, C. (2000). Fundamentos de economía de la empresa: Perspectiva
funcional (2a. ed.). Barcelona: Ariel Economía.

Bueno Campos. E. (2006). Curso básico de economía de la empresa. Un enfoque de organización
(4a. ed.). Madrid: Pirámide.

Bueno Campos, E.; Cruz Roche, I.; Durán Herrera, J. (1986). Economía de la Empresa.
Análisis de las Decisiones Empresariales (8a. ed.). Pirámide.

Claver Cortés, E.; Llopis Taverner, J; Lloret Llinares, M.; Molina Manchón, H.
(1998). Manual de administración de empresas. Madrid: Civitas.

Cuervo García, A. (dir.) (2008). Introducción a la Administración de Empresas. (6a. ed.). Na-
varra: Thomson-Civitas.

Dess, G.; Lumpkim, G. (2003). Dirección Estratégica. Madrid: McGraw-Hill.

Díez de Castro, E. P.; García del Junco, J.; Martín Jiménez, F.; Periáñez Cristóbal,
R. (2001). Administración y Dirección. Madrid: McGraw Hill.

Grant, R. (2006). Dirección Estratégica (5a. ed.). Navarra: Thomson-Civitas.

Guerras Martín, L. A.; Navas-López, J. E. (2007). La Dirección Estratégica de la Empresa.
Teoría y Aplicaciones (4a. ed.). Navarra: Thomson-Civitas.

Iborra, M.; Dasí, A.; Dolz, C.; Ferrer, C. (2007). Fundamentos de dirección de empresas.
Conceptos y habilidades directivas. Madrid: Thomson.

Johnson, G.; Scholes, K. (2001). Dirección estratégica (5a. ed.). Madrid: Prentice Hall.

Johnson, G.; Scholes, K.; Whittington, R. (2006). Dirección estratégica (6a. ed.). Madrid:
Pearson Ecuación.

López Mielgo, N.; Montes Peón, J. M.; Vázquez Ordás, C. J. (2007). Cómo gestionar la
innovación en las pymes. Netbiblo, SL.

Luque de la Torre, M. A.; Bueno Hernández, Y.; Santos Urda, B. (2001). Curso práctico
de economía de la empresa. Un enfoque de organización. Madrid: Ediciones Pirámide.

Menguzzato, M.; Renau, J. J. (1991). La Dirección estratégica de la empresa. Un enfoque
innovador del management. Barcelona: Ariel.

Mintzberg, H. (1993). La estructuración de las organizaciones. Barcelona: Ariel Economía.

Morales Gutiérrez, C. (1994). Análisis de las organizaciones. Fundamentos, diseño y aplicaci-
ones. Publicaciones ETEA.

Olcese, A.; Rodríguez, M. A.; Alfaro, J. (2008). Manual de la Empresa Responsable y Sos-
tenible. Madrid: McGraw Hill.

Robbins, S. P.; Coulter, M. (1996). Administración (5a. ed.). Mèxic: Prentice-Hall Hispano-
americana, SA.

Sánchez Bueno, M. J. (2008). El proceso innovador y tecnológico. Estrategias y apoyo público.
Netbiblo, SL.

Serra Ramoneda, A. (1993). La empresa. Análisis económico. Barcelona: Universitat Autò-
noma de Barcelona.

Thompson, A. A.; Stickland, A. J. (2004). Administración Estratégica: Textos y Casos (13a.
ed.). Mèxic: McGraw-Hill Interamericana.

Ventura, J. (2008). Análisis estratégico de la empresa. Madrid: Paraninfo Cengage Learning.
